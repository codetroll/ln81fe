Skingelgurk

Virkeligheden består af tre ultraplaner; åndeverdenen, naturen og astralet. Hver af disse ultraplaner består af domæner, lige så skarpt adskilte som ultraplanerne selv. Det er almindeligt at opfatte de tre ultraplaner i et hierarki, hvor det ene ultraplan anses som mere grundlæggende end det anden. Kundskaben og universiteterne anser naturen som det grundlæggende ultraplan og mener den alene er årsagen til eksistensen af de to andre. Kirkerne anser det astrale som det grundlæggende, mens dæmonologien anser åndeverdenen som det grundlæggende ultraplan. Hvert ultraplan og hver domæne er skarp adskilt fra hinanden og rummet mellem dem kaldes Skingelgurk. Skingelgurk anses ikke som et ultraplan, fordi det omslutter de tre ultaplaner og består af sort energi, der hverken er af åndelig, naturlig eller astral oprindelse.

Elvarin
Der vides i bund og grund uendelig lidt om elvarins oprindelse, kultur og folk, skønt mennesket har haft kontakt med dem i mange århundrede. Den viden man troede man havde om elvarin, viste sig senere at være løgn for det meste, historier elvarin havde bildt mennesket ind i deres egen sags tjeneste. Men i 986 lykkedes det troubaduren Abicon Aidolos af det syvende hus, at få lov til at bo i Aigonai, elvarins meste hemmelighedsfulde rige, hvor han skrev en diger bog om de sande elvarin. Det er stadig fra hans værk, man kender mest til evarin og deres kultur i dag.
Elvarin hører ikke til i Gilbert Glammers evolutionsteori, da de ikke stammer fra et bæstologisk urvæsen. De ældste skrifter om elvarin er tyve tusind år gamle umnolruner og de blev allerede dengang betragtet som de ældste. Alle kilder peger på, at elvarin kom til Valhel fra øst, fra havet, men hvordan de opstod, har ingen kunne fastslå. Gilbert Glammer taler om, at de slet ikke er væsner i bæstologisk forstand, men nærmere skæbninger, gjort af et endnu ældre folk. Gabrielle von Horn er enig i denne betragtning og vover tilmed at foreslå, at dette ældre folk skulle være fra stjernerne. Da piraten Perill, som den første, sejlede urhavet rundt i 999, fandt han øer med ruiner af elvarinlignende strukturer, på den modsatte side af urhavet. De menes at være resterne af elvarins oprindelsessted Sol-Suil. Det vides ikke hvornår de kom til fastlandet og grundlagde de stolte byer Ar-Fanari, Ar-Telion og Gil-Dur, men det var med disse byer elvarins storhedstid tog sin begyndelse for tohundredetusind år siden. På den tid var det onokiler, titaner, drager samt de nu uddøde orkus, der herskede i Valhel. Særligt dragerne og orkus blev elvarins store fjender og krigene mellem dem var endeløse.

På den tid havde Nauglaf, onokilernes cencor, lagt en sky over Valhel, så solens stråler ikke kunne trænge ned til jorden og snitalferne i Ænord led frygteligt under mangel på lys. Da var det Fanari, elvarins højfyrste, tilbød dem teknologien til at bygge Duilin, en kunstig sol, højt båret af to enorme søjler: Det tilbud kunne snitaflernes fyrste ikke sige nej til. Men der var også de snitalfer, der blev mistænkelige og mente elvarin havde andre bagtanker bag byggeriet. Uenigheden blev til borgerkrig og da oprørene vandt, vendte de hæren mod Duilin, for at knuse den i 122fR. Det reagerede elvarin voldsomt på og sendte horder af krigere til forsvaret af solsøjlerne, men det nærede blot oprørernes mistillid. Snart kom gamle fjender af elvarin til, for at deltage i slaget ved Duilin, både drager og dæmonherre stod nu for første gang side om side med snitalfer i kamp mod elvarin. Duilin blev knust og elvarin måtte trække sig tilbage til deres skjulte riger. Man fandt aldrig ud af, hvad elvarin ville med Duilin, hvorfor den skulle bygges, men den var uden tvivl meget vigtig for dem, aldrig før eller siden stillede elvarin så stor en hær på benene. På den tid var også umnol og vanahai var blevet ligeværdige civilisationer og til trods for kampen mellem snitalfer og elvarin, blev de alligevel allierede i det mest berømte slag nogen sinde, slaget ved Rinmarken, der tog sin begyndelse i 101fR. Det er svært at vide, hvorfor elvarin havde interesse i den krig, de havde indtil videre ikke haft nogen kontroverser med onokilerne, men på den tid havde onokilerne, under ledelse af deres censor Nauglaf, vokset sig stærke og lå i evig kamp med især vanahai og umnol. Det stod klart, at ingen af de store civilisationer kunne modstå Nauglaf alene, men sammen tog de kampen op på datidens mest frugtbare jord, Rinmarken. Det lykkedes at knuse Nauglaf og fæstningen Nauglafring, men de fire civilisationer blev aldrig allierede igen.

I år 3fR lykkedes det Droan, onokil-censoren af Forgwaidh, med hjælp fra sine egne jætter og dragerne fra Nord, at knuse elvarins tre gyldne byer. Elvaring flygtede til andre egne i Valhel, hvor særligt Lurindal i Belerion og Stjernedal i Dybskov fik en stor betydning for Valhels og menneskets historie. Elvarin grundlagde yderligere to riger, Aigonai i Grænseskoven og Amrolin i Berendel, men her forblev de isolerede og viste sig kun sjældent uden for deres riger.
Elvarins magt blev indskrænket. I århundrede levede de i skjul i deres flugtbyer, kun Stjernedal var åbent for rejsende og med tiden blev de blandet med mennesker.

I 1166 begynde onokilerne opførelsen af Zahar-Bul, der ligesom Duilin bestod af enorme søjler, der skulle bære en sol, Zahar-Bul var blot en sort sol. Ingen kendte dens egentlige formål, men gætterierne var mange. Det var i særdeleshed på grund af en ihærdig indsats af det den gang lille algundurianske rådgivningsbureau Konsulenterne, at det Valhels regenter i sidste øjeblik vedtog at stå sammen i ét afgørende slag, for at knuse Zahar-Bul. Slaget blev indledt fire dage efter bygningsværket stod færdig, millioner døde på den ene dag krigen varede, langt de fleste var mennesker - regianere. Midt under slaget dukkede elvarin op fra Belerions mørke og  sluttede sig til onokils horder. Da slaget var overstået og Zahar-Bul knust, opstod en vrede og efterfølgende jagt på elvarin, der efter få år førte til ødelæggelsen af Lurindal og Stjernedal. Kun en enkelt gruppe elvarin fik lov til at overleve og er i dag beskyttet af DIOs folkeret. Det var elvarin fra stjernedal man skånede. De deltog ikke i slaget ved Zaha-Bul og havde så vidt muligt hjulpet mennesket i kampen, uden direkte at krydse klinger med andre elvarin. Disse elvarin flyttede ind i menneskenes byer og blev snart blandet med mennesket. Det eneste spor af dem i dag, er de mennesker der fødes som avarinere.
Der findes dog stadig elvarin i Aigonai i Grænseskoven og Amrolin i Berendel, de første lever i et skjult rige og har ikke vist sig siden deres forfædre fra Gil-Dur flygtede dertil. De menes at være de mest oprindelige elvaring der lever, og det er ikke usandsynligt, at der i Aigonai lever elvarin der er tusind år gamle. Amrolin er et elvarinrige, der strækker sig over store områder i skoven Berendel. Det er et særligt evarinfolk, ikke krigeriske, men fjendtlige overfor fremmede.

Elvarin ligner anatomisk mennesket, samme skikkelse og højde men altid slanke, næsten tynde med langt sølvhår. Huden er blålig bleg, tæt på kan man se blodets brusen i deres årer, lige under hunden. Deres holdning stolt, bevægelserne elegante og i deres symmetriske ansigter stirrer et uudgrundeligt blik fra deres dragende øjne. Elvarin kan spise og drikke, særligt deres vine fremstillet af snebær og urgil, men ingen af delene giver dem ernæring, det virker nærmest som alkohol virker på mennesker. Elvarin ernærer sig ved stjernernes lys, derfor er de oftest ude om natten, siddende eller legende under stjernehimlen. De er immune for sygdomme og selvom de ældes, vil det ikke føre dem i døden. Elvarin dør kun ved banesår eller ved livslede. De holder sig fra almindeligvis fra menneskets riger og mennesket holder sig fra dem. Det er dog et faktum, at der i Rumanoth findes bordeller, der tilbyder elvarinkvinder til deres kunder, men der er dyrt, for en elvarin på et bordel lever ikke meget længere end en uge, før livsleden slår hende ihjel.








Onokil
Skønt onokilerne til alle tider har været omgivet af mystisk og hemmelighedskræmmeri, ved man mere om deres oprindelse end de øvrige af de urgamle kræfter. Det skyldes et yderst usædvanligt fund af tretten glastavler Gilbert Glammer gjorde et sted, han ikke selv vidste hvor var. Senere blev stedet identificeret af Fingolinekspeditionen og yderligere otteoghalvfems tavler blev fundet. Glastavlerne er skrevet på gebetisk, det var Gilbert Glammer selv, der både oversatte og navngav sproget, men uden Gabrielle von Horns og Thorsten N. Buhrs otteoghalvfems tavler, havde man ikke fået et forståeligt billede af onokilernes oprindelse. Tavlerne er skrevet af en, der kalder sig Pantaki og beretter om en rejse, der førte Pantaki til det sted tavlerne blev fundet. Under en rejste stødte Pantaki på en drægtig mydra og tog jagten op i sit fartøj. Han ramte og sårede mydraen, men alligevel endte jagten i en katastrofe og Pantaki forliste med sit fartøj, tilsyneladende fanget i en grav under havet. Pantaki tog kontakt til sine overordnede, der beordrede ham at tømme fortøjets tre adamostere, en slags containere, der kan indeholde onokil, og lade det flyde ud i havet. Pantaki beskriver sine betænkeligheder ved at tømme lasten og taler om en forurening, der kunne påvirke effekten af at åbne adamosterne, men parerede ordre og lukkede onokil ud i havet. Herefter følger en lang beskrivelse af voldsomme ændringer af urhavet, beskrivelser om hvordan kontinentet rejste sig og hans fartøj således blev et vrag på tørt land. Pantaki angiver onokiludslippet som årsagen til erosionen og påpeger, at det beviser hans mistanke om forurening. Denne del af teksten er yderst dunkel og minder nærmest om en dommedagsberetning, men da Pantaki til sidst trådte ud af sit fartøj og betrådte det tørre land, kom onokilerne til ham i en ny form. Pantaki virker nærmest skræmt, da han beskriver deres nye form og kalder dem ”væsenlignende”. Alle onokil, på nær tre, blev beordret tilbage i adamosterne, hvorefter de tre adamostere blev givet til de tre sidste onokil. Pantaki navngav de tre, Nauglaf, censor af krigerne (Oktan), Kangorod, censor af arbejderne (Hextan) og Droan, censor af drømmevæverne (Kvatan) og gav dem ordre til at drage må øst, mod havet. Her skulle de kalde de onokiler frem de havde brug for og forberede en eller anden kryptisk proces. Pantaki beskriver processen temmelig nøje, men det har ikke været muligt at få nogen mening ud af dens virke eller formål. Således kom onokil til Valhel for tohundredetusind år siden, hvor de skabte arknarakerne, der byggede deres fæstninger, Nauglafring (Nauglaf), Gnathore (Kangorod) og Forgwaidh (Doran), længe før skovene kom til. I tusind vis af år levede onokil uden interesse for andre end dem selv, men inden for de sidste femtusind år, begyndte de at røre på sig og vise interesse for de øvrige civilisationer, der med tiden dukkede op. I 1129fR begyndte Nauglaf at få interesse for det frugtbare Rinmarken, der lå under vanahais herredømme. Som del af sin plan skabte han Naugrund, en sky af støv og aske, der snart bredte sig over hele Valhel og opslugte solen lys. Under mørket forsøgte han mange gange at indtage Rinmarken uden held og skyen blev senere knust af vanahai fra Annumnur. Det var først i 101fR det lykkedes at bryde gennem vanahais forsvarværker og dermed indledte historiens mest berømte millitære træfning, slaget ved Rinmarken. På den tid var alle civilisationer afhængige af maden fra Rinmarken og så snart krigen brød ud, kom de vanahai til undsætning. Med vanahai stod umnol og snitalferne, og til alles forundring ankom også elvarin, der ellers ingen del hvade i sagen. På den anden side stod onokilerne og kaukiltroldene fra Nabat. De frugtbare marker blev ødelagt for altid og forvandledes til hjemsøgte rædselsdomæner af hærgende dæmoner og opvakte døde af slagets krigere. Det var det første store nederlag onokilerne led. Onokil-krigerene blev spredt for alle vinde og deres censor Nauglaf blev knust for evigt. Kangorod, der herskede i Gnathore, begyndte at vise en usædvanlig interesse for Smededal, da umnol kom der til og det var Kangorods horde der knuste Smededal i 201fR og fordrev alle umnol på flugt ud i Valhel. I 36fR gik Kangorod i alliance med revnianbjergenes trolde og udslettede vanahairiget for altid, men da en gruppe flygtninge ottehundrede år senere grundlagde Triptagon og Kangrod sendte sine Uru Urkilere mod dem, mødte han sin overmand i Triptagons leder og hans profaner. Med profanerne, der kender tilintetgørelsens ord, slog Triptagon igen og knuste Kangorod for evigt. Herefter lå Gnathore uden herre, indtil magikeren Naran Esgarod tog dertil og regerede. Han bevarede interessen for Smededal og selvom umnol var borte, var undersøgelserne af riget farlige og langsommelige. Af ukendte grunde trak Naran Esgarod sig som hersker over Gnathore og forsvandt. I de år Gnathore stod uden leder blev umnol samlet under én konge og de igenindtog Smededal i 1112. I 1116 kom en ung pige til Gnathore, en ukendt pige med et ukendt navn i følgeskab med en spøgelseveninde, der åbenbart havde den magt, intelligens og kraft, at hun kunne sætte sig rædselsspirets trone som herre over arbejder-onokilerne og urkilerne. Der er endnu ingen der kender hendes navn, men hun kaldes Gnathoren. Gnathoren fortsatte ligeledes med interessen for Smededal og igangsatte allederede i 1120 en omfattende guerillakrig mod umnol i Smededal, der endnu ikke er afsluttet.

Helt anderledes gik det med drømmevævernes skæbne. Forgwaidh var allerede grundlagt, da elvarin ankom til Valhels kyst og Droan valgte at sætte alt ind over for dem, for at forhindre opførelsen af de gyldne byer. Men Droan måtte sande, at onokil og elvarin ikke var velegnede til at bekrige hinanden, hvorfor han skabte Jætten af indfangede trolde og drageblod. Med dem lykkedes det i år 3fR at knuse elvarins tre gyldne byer, men samtidig mistede Droan sine Jætter, da de valgte at blive i det nyindtagede land som frie Jætter (Se Jætte). Da elvarin ti år senere iværksatte en storstilet hævn mod Forgwaidh, blev presset så stort, at Droan flygtede og fór vild i fremmede bjerge, hvor en ufattelig skæbne ventede ham (Se Dæmonikon). Det lykkedes ikke elvarin at knuse Forgwaidh, men drømmevæverne mistede deres censor og dermed ændrede de sig i en mere individuel retning. De fik pludselig interesse for mennesket og begyndte langsomt at handle med mennesker. Særligt den berømmede og berygtede Tessia Couronne, kendt som opfinderen af Dæmonyl (Se Dæmonikon) og ejer af Kronekompagniet, fik en betydning for drømmevæverne, da hun frivilligt indgik i en operation, hvor hun skulle føde et barn gjort af menneske og onokil. Hun udgav senere en meget foragelig bog om hele processen med titlen De dødsløses sang. Det var her Valhel fandt ud af, at barnets formål var, at blande menneske i alle drømmevævere, for at tilpasse dem bedre til urhavet og give dem formeringens gave. Sådan er det i dag, drømmevæverne er stadig onokiler, men de betragter Tessa som deres menneskemoder. Med deres menneskelighed var det ikke blot udvikling og handel, men også magt og begær, der begyndte at blomstre i Forgwaids mørke.

Onokiler ligner mennesket af bygning, men de tynde som mynder og virker senede. De lever i to køn, selvom det kun er drømmevæverne, der kan føde deres egne børn. Formålet med at være tokønnet forklarer Tessa Couronne med deres måde at ernære sig på. Som elvaring lever onokiler af en slags fotosyntese og optager lyset fra stjernerne i deres kroppe. Men onokiler kan ikke ernære sig ved den energi de selv opsamler, men må overføre det til en onokil af det andet løn i processen. Derfor sidder onokiler med hinanden i hænderne, når de ernæeresig ved stjernes lys. Ders kroppe er sorte som kul, ansigterne er generelt smalle og de har kun få ansigtstræk. Øjnene er store og blege uden pupiler, næserne små og de læbeløse munde er sorte som resten af deres krop. Onokiler kan ikke dø af alderdom, og der kendes ingen sygdomme de kan lide af, men de kan dø af skade. Onokiler dør ikke, som man kender der fra mennesket, når en onokil dør, genfødes den som en lavere onokil. Der kan ikke komme flere onokiler og derfor bliver der færre og færre af de mægtige onokiler tilbage. Onokiler der aldrig har været dræbt, siden deres censor kaldte dem ud af adamosteren, de er de mægtigste, Zvartai hedder det, men mennesket kalder dem sorte akolytter. Onokiler der kun er dræbt én gang genføds som Zaktai, mens de som er dræbt flere gange genfødes som Azaktai. Onokiler klæder sig i mørke dragter, bukser, skjorter, kapper, kutter, veste og støvler og deres frygtede våben er omgivet af stor mystik. De sorte akolytter ligner ikke almindelige onokiler, da de endnu ikke har taget så meget form. De er oftes udflydende skygger, klædt i røde hættekapper. De har ikke ben eller fødder og svæver nogle centimeter over jorden, dog uden direkte at flyve.




Aknarakerne
Da onokilerne kom til Valhel skabte de aknarakerne (ingeniørerne), kæmpemæssige ottebenede væsner af det sorteste svartium, der kunne bygge med spindet fra deres enorme bagkroppe. Det var Aknarakerne der byggede onokilfæstningerne Naktring, Gnathore og Forgvaid. Da fæstningerne stod færdige, blev aknarakerne sendt bort, hvor de i første omgang udviklede sig til en række forfærdelige uhyrer, hvoraf kun unglau stadig eksisterer. Senere blev aknarakerne grundlaget for insekter og edderkopper. Unglau er et stort edderkoppelignende bæst, der lever sit liv i bjergene eller de mørkeste skove. De er lynhurtige, trods deres store størrelse og lever af at fange byttet i sit sorte spind og lade dem hænge, mens livskraften langsomt suges ud og overføres til unglau gennem spindelvævet. Unglau kan befygte sig selv og lægger op til hundrede æg, de første hundrede år af deres liv. Unglau kan blive op til trehundrede år gamle. Over de dødbringende klosakse sidder store klaser af øjne, og den sorte bagkrop hæver sig to-tre meter over jorden.'












De mest bizare og hemmelige væsner i Valhel er skingelhirden, der siges at stamme fra Skingelgurk. De består hverken af ånd eller af nogen kendt fysik, de fungerer på helt andre premisser end alt andet liv. Blandt de mest kendte skingelhird er de blege lysende elvarin og de sorte onokil med de blege øjne. De interesserer sig ikke for skatte eller værdier. Elvarin byggere deres udstyr af gilgatin, der siges at være forstenet lys, mens onokil bygger af svartmalm, der skulle være forstenet mørke. Derfor samler de ikke skatte, men deres udstyr kan i sjældne tilfælde findes i andres skatkamre eller som efterladenskaber efter kamp. Astralvåben kalder altid på dets folk, i håbet om at vende tilbage hvor det kom fra. Hvis en karakter er i besiddelse af et astralvåben, vil det opløse sig selv og skal altid vælges først ved fumlerul, også før skråtgrej. Blandt de mindre bizare, men ikke mindre farlige, findes Elvarin og Onokil. Videnskaben har længe diskuteret om onokil hørte til skingelhirden, særligt på grund af det dorste svartmalm-materiale de all består af. I dag anskuer man også elvarin som værende en skingehird, selvom elvarin er pikmentløse og lyser af natur. Deres eksistensform har bare så mange fællestræk med onokilerne, at man ikke kan sige forskellen på dem, ud over deres farve. Eksempelvis lever de begge af en slags fotosyntese, som ernærer dem med nattens stjernelys. Skingelvåben har ingen udgift, de er uvurderlige og kan ikke prissættes.
