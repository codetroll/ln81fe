Valhel
Menneskets historie

Tidernes begyndelse
Tidernes begyndelse strakte sig over et ukendt antal æoner. Det var i den periode solene blev dannet og universet skabt. I slutningen af tidernes begyndelse blev også Ur til, en planet af stormomsuste ocaner, og det var i kampen mellem hav og storm, naturen og åndeverdenen blev til.

Panthaki og Drage
Det har altid været almindeligt at overlade forklaringen på verdensskabelsen til religionerne, men med fundet af Panthakis glastavler, der stammer fra Urs tidligste tid, fik man adgang til en usædvanlig kilde, der tilføjede mange brikker til gåden om de tidligste tider. De gamle glastavler beretter at elvarin var de første på Ur. De levede på havets bølger i lysende skibe, længe før kontinentet rejste sig og brød urhavets bølger. Dernæst kom Panthaki i skibet Fingolin og med sig bragte han onokil. Hvem elvarin og onokil er, hvordan de blev til eller hvor de kommer fra, nævnes ikke i glastavlerne og er derfor stadig en gåde. Men der er hentydninger til, at Panthaki sårede Drage under en kamp, så den styrtede i havet og fik Urkontinentet til at rejse sig. Først lå Urkontinentet som golde klipper eller brølende vulkaner, men med tiden blev det til jord og muld, og der kom planter og dyr. Og det var i symbiose med livet, at åndeverdenen opstod.

Onokil og Elvarin
Da stormene lagde sig over Ur, sejlede elvarin til Urkontinentet og slog sig ned ved kysten. På det tidspunkt var Valhel én stor skov, kaldet Hoddmimer. De byggede tre store byer under hver sin leder, kaldet arkherne. Arkh Fanari byggede Ar Fanari, arkh Telion grundlagde Ar Telion og arkh Gilladh opførte Gil Dur. Glastavlerne beretter, at onokil kom fra det golde indland til det frugtbare Hoddmimer, efter elvarin havde opført deres byer. Med sig bragte onokilerne arknarakerne, seksbende kæmpevæsner, der spandt de tre matrespir, hvor onokil tog bolig. Også onokilerne havde tre ledere, kaldet autarkerne, der hver styrede sit martrespir; onokilautarken Nauglaf sad i Naktring, på den vestlige side af Spaltebjergene. Onokilautarken Kangorod sad i Gnathore og onokilautarken Droan sad i Forgwiadh.

Menneskets oprindelse
For omkring tohundrede tusind år siden, skete en naturkatastrofe. Indre ophedninger i planeten skabte ekstreme vulkanreaktioner, der var så voldsomme at det påvirkede månen, som både ændrede bane og blev større. Det var i den forbindelse urtrolden, sezrymnir, opstod, og det var hedetroldene, efterkommere af sezrymnir, der omkring 50.000fR flyttede ud af skoven Hoddmimer, tabte pelsen og blev til mennesket. Hoddmimer havde i mange årtusinder været jagtmarker for de første troldearter, men på sletten lærte hedetrolden at dyrke jorden og dannede de første stenaldersamfund. I tusinder af år spredte mennesket sig ud over Suborien og i 6000fR opstod den første store civilisation, Tukku Kaba, med centralt styre og administration. Det var dette folk, der med tiden spredte sig til de fleste kroge af Valhel og Suborien.

Vanahai
Omkring år 3000fR, levede Ligarafolket ved Edas, som i dag kaldes Ligaramosen.En morgen ankom dragen Vanahai Orm til Edas. Menneskene var rædselsslagne, aldrig før havde de set en drage og følt dens umættelige magt. De bønfaldt deres gud om frelse, og som svar lærte Ligara dem kunsten at skabe et væsen, der var mægtig nok til at besejre dragen. Sådan fremstillede de Kronark, et menneske med drageblod, der kunne magiens kraft, og efter ham, fremstillede de tusind flere, der besejrede Vanahai Orm. Men deres drageblod krævede mere, så da slaget var overstået, tog de magten over Edas og Ligarafolket. De så sig selv som gudernes overfolk, fordi de havde magiens kraft. I hemmelighed tog ligarafolket kontakt til dere gud og den lærte dem at skabe et nyt væsen, som kunne besejre Kronark; snitalferne. Da snitaflerne var talrige nok, lykkedes det dem at jage Kronark bort, hvorefter snitalferne forlod Edas. De drog bort og grundlagde deres første rige, Ænor, i 2560fR, ikke lang fra hvor Vaihain ligger i dag og, i 2256fR grundlagde de Osserion i det nordlige Hoddmimer.

Tol Essa
I flere hundrede år hærgede Kronark og hans folk menneskestammerne i Hoddmimer, indtil han blev dræbt under en kamp mod onokiler, og hans folk måtte vælge en ny leder. De valgte Tol Essa, fordi han var den 'andenskabte' og han havde en helt anden idé om hans folks fremtid. Han var mere magiker end han var kriger og han grundlagde universitetsbyen Idun, hvor de udviklede deres magi og opnåede stor viden. Det var Tol Essa, der navngav sit folk vanahai, opkaldt efter den drage hvis blod de var kommet af. I hele sin regeringstid rejste Tol Essa ofte rundt, for at lære alt om sin verden, men i 1896fR forsvandt han og vendte ikke tilbage. Det ansporede den 'trediedskabte', Kilo, til at overtage magten og definere en ny fremtid for vanahai. Kilo var kriger og han førte sit folk bort fra Idun, for at grundlægge Valhels første kongerige, Gomenore, nogenlunde hvor Triptagon ligger i dag.

Rinmarken
På vejen til Gomenore, passerede Vanahai et langstrakt og frugtbart land mellem Lænkebjergene og Hoddmimer. De omdannede landet til marker og plantager, der kunne forsyne de hastigt voksende vanahai. Produktionen af fødevarer blev så omfangsrig og berømmet, at både snitalferne og de lavstammede umnol fra smededal, baserede deres fødevareforsyninger på Rinmarkens leverencer. Men aktiviteterne generede onokilautarken Nauglaf, der flere gange sendte både onokiler og jerntrolde ud for at ruinere den frugtbare jord. Derfor opførte vanahai i 1608fr, de to enorme fæstninger; Fordum og Nauglaring, der spærrede for passagerne gennem Spaltebjergene, hvorfra fjenden kom. Med de to store fæstninger, opstod der mindre byer vest for Spaltebjergene og i 1474fr, dannede de et selvstændigt vanahairige; Annumnur.

Vallerien
I det centrale Hoddmimer, området vest for troldebakkerne, havde mange menneskestammer slået sig ned. De kaldte området for Vallerien og i 1300fR havde stammerne vokset sig så store, at der opstod strid om grænsedragninger. Det resulterede i mange blodige krige, indtil man i 1200fR samlede et råd, bestånde af hver stammes åndemaner eller religiøse leder. Man kaldte det Druidesamlingen og det forankrede de forskellige stammer til et tættere forhold. I 600fR førte en strid i Druidesamlingen til dannelsen af et samlet rige under navnet Det valleriske kejserrige. I 507fR opstod der en strid mellem Kejseren og Druiderådet. Det endte med en frygtelig krig, der knuste det hellige tårn Illurvan og dræbte kejseren. Men det var kejserens styrker, som vandt og den nye kejser, Innomortis, opførte byen Iman, hvor Illurvan før havde stået og han tillod Druidesamlingen at have deres egen leder; Ærkedruiden.

Den mørke tid
I århundrede havde onokilautarken Kangorod være i krig med umnol fra Smededal og Harak. Men i 300fR lykkedes det at bryde Smededals forsvarsværker og dræbe umnolkongen, Sølvskæg, under forsvaret af Harak. De overlevende umnol flygtede fra deres hjemland og grundlagde to nye rige; Nimorod i De Hvide Bjerge og Numen Khad i Revniansbjergene. I syd fortsatte onokilautarken Nauglaf sine angreb på fæstningerne Fordum og Nauglafring, men uden held. Derfor ændrede Nauglaf taktik og i 120fR påkaldte den en mørkesky, der efter få måneder dækkede det meste af Valhel og stjal det livsgivende sollys. Uden sol udeblev høsten af Rinmarken og det påvirkede alle de store civilisationer; vanahai, umnol og snitalferne.

Duilin
I 117fR opføre elvarin kæmpemonumentet Duilin, to enorme søjler med en lille sol mellem dem i toppen. De bildte snitalferne ind, at den var til at give lys under den sorte sky, men der gik ikke længe før de opdagede, at den ikke gav næring til markerne, men tilgengæld fortærede ånderne. De protesterede, men enhver modstand blev slået ned af elvarin med overlegen sikkerhed.

Slaget om Rinmarken
Da hungersnøden ramte fæstningerne Fordum og Nauglafring, lykkdes det Nauglaf at bryde forsvarsværkerne og indtage begge fæstninger. Det tvang vanahai og snitalferne til at samles i bjergherrens sal i Nimorod. Her aftalte det et fælles angreb mod Nauglaf, for at tilintetgøre den sorte sky, Naugrund, én gang for alle. Det resulterede i 110fR i historien største og mest grusomme slag, Slaget om Rinmarken. Det stod hårdt, men alliancen vandt og drog videre til Matrespiret Nakhtring, hvor de besejrede Nauglaf og afværgede mørkeskyen. Men trods sejr, kom alliancen ud af slaget med enorme tab. Rinmarken var forvandlet til en dødens sump, ødelagt for altid, og med det sluttede Vanahais storhedstid, da de ikke længere havde noget at gøre sig rige på.

Anden Runekrig
I Det valleriske kejserrige kom det Kejser Stezian for øre, at Annumnur var i en elendig stand og han besluttede at drage afsted med sin hær, for at gøre sig et let bytte. Stezian var overmodig, han vidste ikke hvor mægtige Vanahai var og havde aldrig mødt deres magi. Efter kun en enkelt dag, stod det klart, at Stezian aldrig kunne vinde den krig, men på andendagen valgte Annumnur alligevel at overgive sig til kejseren. På den måde vendte kejser Stezian tilbage i triumf, med massere af skatte og vanahai-fanger.

Gomenores fald
Tabet af Rinmarkens rigdomme skabte voldsomme stridigheder i Gomenore. Magt, begær og grådighed førte til interne krige og da det kom bjergtroldene for øre, kom de løbende fra Revnianbjergene og udnyttede situationen. I 26fR lå det mægtige Gomenore i ruiner og de få overlevende vanahai flygtede til Det valleriske kejserige, hvor de med årene uddøde som race.

Duilins fald
I nord, var det endelig lykkedes snitalferne, at indtage området hvor Duilin stod opført, men da de ikke selv magtede at tilintetgøre den, fik de druiden Lyrr til at påkalde underverdenens mægtigeste prins, Mellenmakar, der flækkede søjlerne og slog ildkuglen langt bort mod syd.

Den hellige Rimsten
Da kejseren af vallerien så den brændende ildkugle på himlen, huskede han profeten Aggamons profeti; når guden græd med en brændende tåre, da ville mennesket blive skænket en mægtig gave. Derfor beordrede den valleriske kejser general Kaper og druidemester Zerubabel til Jodos, hvor Rim var faldet ned. Her blev den beskyttet af Sultanatet, men da general Kaper dræbte alle i byen Zada og brændte den ned til grunden, overgav sultanatet Rim til druiderne. Rim var en kæmpe rød sten og i Det valleriske kejserrige fandt man ud af, at den som rørte Rimstenen, fik gaven at kunne fremsige de hellige bønner. I dag regner de fleste kulturer dette som år 1.

Onokilautarken Droan
I år 2 begyndte onokilautarken, Droan, at røre på sig i Forgwaidh. Han skabte horder af trolde og gav dem magiens kraft. Han kaldte dem jætter og sendte dem ud for at knuse Snitalferiget Osserion. Men Droan havde givet dem for meget selvstændighed, og de valgte en anden fjende; elvarin. Da det gik op for snitalferne, at jætterne bekrigede elvarin, førte de deres egen hær mod Forgwaidh, for at besejre Droan. Da Snitalferne belejrede Forgwaidh, havde Droan allerede forladt matrespiret. Af ukendte årsager søgte han til dødsriget og vandrede gennem underverdenen, der udgør en fysisk vej til de dødes by. Men Droan vidste ikke noget om dæmoner og besejrede dødens dæmon, Klirr, uden at vide, at han dermed havde vundet dødens trone og måtte forblive i dødsriget som dets nye konge. 

Den store flugt
Det tog kun jætterne ét år at knuse elvarin, men de fik også uventet hjælpe fra dragerne Kromnak Orm og Retsynk. Elvarins styrker belejrede Forgwaidh i atten år, før de erkendte, at sejr ikke var mulig. Men da de vendte hjem til Osserion, fandt de deres rige plyndret af mennesker, og de efterladte snitalfer var taget som slaver. Den drænede hær brugte sine sidste kræfter på at befri sine frænder og flygtede derpå mod nord, hvor de forsvandt i de hvide marker i år 20.

Folkevandringerne
I Det valleriske kejserrige udbrød der i 22fR en krig mellem de tre største fraktioner. Agguraterne stod stærk og jog puritanerne mod nord, hvor de slog sig ned på de rolgornske vidder og helt ud til kysten. Patruskerne blev presset mod syd, hvor de fandt sig til rette i de primitive samfund, der var blevet grundlagt af  ligarafolkets efterkommerne, efter de forlod Edas. Patruskerne kom med teknologi, smedkunst, statsadministrarion og religion. Med denne viden omdannede de hurtigt de primitive samfund til stærke bystater, der blev styret af religiøs monarker.

Den faldne kejser
Tilbage i Det Valleriske kejserrige, var problemerne ikke løst. Hokfræerne rejste en opstand mod kejserriget i år 26. Oprøret blev ledet af Sortkat, der blev nedkæmpet og fanget af kejseren efter to års jagt. Alle troede, oprøret var knust, da et fangeoprør i Mørkningen, ledet af Zidaztra, tændte oprøret på ny, og denne gang måtte kejseren trække sig. Med dette nederlag lå kejsrriget i ruiner og i år 28 erklærede Kejser Narmortula sig som den første faldne kejser; kongen af Arkad.

Den nye fjende
I år 70 var Vanahai stort set udryddet, men mange af dem havde fået børn med mennesker, og derfor blev der af og til født børn med vanahaiblod blandt menneskene. De blev kaldt koglere, fordi de kunne beherske magien, omend ikke samme grad som vanahai. På den tid hed en af de største koglere Avatar Hvidstjerne og det var netop i år 70 han opdagede, at heksekrigeren Helkares havde opført tårnet Ozzia, øst for Spaltebjergene, hvorfra han samlede jerntroldene under sig. For Hvidstjerne var der ingen tvivl om, at Helkares, der oprindeligt var vanahai, var ved at opruste til en krig. Derfor rejste Hvidstjerne Valhel rundt, for at advare og samle menneskerigerne til forsvar. Men kongerne og regenterne havde mere travlt med at holde øje med hinanden, og tog ikke advarslerne alvorligt. Derfor dannede Hvidstjerne et råd af de viseste troldmagere, Hvidstjernens Råd, der fokuserede deres arbejde på at afsløre Helkares planer.

Palurion af Nox (202)
På øen Nox efterfulgte Palurion sin far, som Monark af Nox. I år 194 fik han et syn, hvor gudinden Nilea viste sig for ham og bød ham at grundlægge et helligt rige. Derfor rejste han en hær og drog til fastlandet, hvor han indtog havenbyen Pallankar. Pallankars monark erkendte sit nederlag og tilbød, som traditionen krævede, at betale tribut for nederlaget. Men Palurion huggede hans hoved af og erklærede at byen nu hørte under kongehuset Nox. Og sådan fortsatte han med at erobre by efter by, indtil de sidste monarker overgav sig og indgik en fredsaftale i år 202. På den måde blev hele landet fra kysten i æst til skoven Tel Falas i vest underlagt Palurions magt og han grundlagde kongeriget Noxius.

Monomonarken (203)
Palurion var monopat, som alle de øvrige monarker. Han anerkendte derfor monarkernes hellighed og lod dem bygge en selvstændig bystat, inden for hovedstaden, Vaihains, mure. De besejrede byleder mistede deres titel som monark og dermed deres funktion som byledere. Derfor valgte de at hellige sig den nye monopatiske kirke. Og med kun én by tilbage, Absolatet, som de fik lov til at opføre i hovedstaden, udpegede Innomortis til en Monomonark, den øverste leder af både Absolatet og kirken. Kongen gjorde troen på Nilea til den eneste lovlige religion og Innomortis kaldte troen for monoptismen.  

Konventionen af 311 (311)
Monomonark Annupater fik en åbenbaring i år 293, da Nilea viste sig for ham og sagde at "Den som ikke bøjer sig for herskerinden, må for verdenen uskyld.". Han gik til Noxius konge og fik en hær til at bekæmpe de vantro og omvende dem. Den monopatiske hær marcherede hele vejen fra Vaihain, gennem det gamle valleriske rige og helt frem til det nordlige Valhel, og underlagde sig den ene stamme efter den anden. Men det var ikke så let endda at omvende de vantro, også selvom de var besejret. Derfor valgte man en anden model og i 311 tvang dem til underskrive Konventionen af 311, hvor de måtte anerkende Nilea som den øverste gud, og deres egen gud som et barn af Nilea.

Kangorods fald (769)
Af ukendte årsager, rejste onokilautarken Kangorod sin hær og gik mod Triptagon i året 769. Det var første gang onokilerne rykkede i krig mod mennesker og alle forventede, det ville blive Triptagons endeligt. Men da afslørede autarken af Triptagon sine Profaner, der med tilintetgørelsens ord jog mørkets horde tilbage til Gnathore og tilsidst knuste selve onokilautarken, Kangorod.

Helkares fald (988)
Siden Helkares byggede Ozzia, havde han kun gjort mindre udfald mod menneskenes riger. Men i 987 rykkede horderne af Jerntrolde for alvor i krig, i march mod Vaihain. De knuste alt på deres vej og slaget om Vaihain blev grusomt. Den siddende monomonark flygtede fra byen i angst, mens den nirastiske præst, Runkel Svumborg, forsvarede hovedstaden sammen med hæren og byens befolkning. I 988 vandt mennesket krigen og knuste Ozzia. Efter slaget gik Runkel Svumborg til Monomonarken og fik ophævet konventionen af 311, så religionerne blev løsrevet monopaternes magt.

Rimlinaron (1010)
Det var Hvidstjernens Råd, der sin tid fik kontakt med elvarin og høstede af deres enorme visdom. Senere sendte også kongerne, delegerede til elvarin, for at nyde godt af deres indsigt. På den måde var al den viden mennesket besad om de tidligste tider, baseret på elvarins overleveringer, så det rystede hele Valhel, da trubaduren Abicon udgav bogen Rimlinarion. Her bevidste han, at alt hvad elvarin havde fortalt mennesket, var løgn. Det revolutionerede historiefaget og satte nye kriterier for historisk forskning.

Opbrud (1020-1073)
I perioden 1020 til 1115 var Valhel i en rivende udvikling. De gamle betalingsmidler blev skiftet ud med moderne valuta og banker skød op alle vegne. Trykpressen blev opfundet og avisredaktioner udgav aviser i de fleste byer. I 1070 kom den revolutionerende teleskriptum, der gjorde det muligt at sende skriftlige beskeder ud til hele Valhel på et øjeblik. Det førte til, at Kapitalen i Asit Dur kunne styre valutakurserne simultant i alle lande og det stabiliserede økonomien og satte Kapitalen på den mest centrale plads i verdensøkonomien.

Udvikling (1080-1115)
I 1080 bragede den moderne kultur gennem Valhels stater. Kunstnere fik stjernestatus, koncerthuse blev åbnet for offentlighede og der blev opført teatre i de større byer. Med den nye verdensøkonomi kom staterne tættere på hinanden og man etablerede Diplomaternes Hus i Asit Dur, hvor staternes ambassadører kunne forhandle og knytte bånd. Da man i 1104 opdagede hvordan de forskellige salte kunne udnyttes, ændrede det industrien og gav mulighed for helt nye produktionsformer i landbruget. Skibsrederierne skød op, da man fandt de nye kontinent, Antikkien, og de bragte helt nye varer til Valhel.

Smededal (1110)
Lige siden Smededals fald i 300fR, havde mange umnol slået sig ned i menneskenes riger, men da Train Sølvskæg generobrede umnols gamle rige i 1110, sente han bud til alle umnol om at vende hjem og hjælpe til med genopbygningen. Langt de fleste umnol fulgte hans opfordring. Umnolriget Numen Khad blev lukket, mens Bjergherren i Nimorod nøjedes med at bistå genopbygningen med hændværkere og materiale. 

Evolutionen (1119)
Mennesket havde forlængst glemt alt om vanahai og vidste ikke hvorfor nogle mennesker blev født med evnen til at bruge magi. Men da Achimboud Milon og Gilbert Glammer foretog en arkæologisk udgravning i Ligaramosen og fandt Edas i 1116, fandt de også beviserne på, at både vanahai og snitalferne var skabt af ligarafolket. Samme makkerpar havde nogle år før fundet den første egentlige menneskecivilisation, Tukka Kaba, men det var først i 1119, at dette fund førte til at Gilbert Glammer udgav Troldebogen, hvor ham bevidste, at mennesket nedstammede fra trolden.

Verdenskrigen (1140-1145)
I 1134 var Valhels stater økonomisk klemte og det blev populært at tale magthaverne imod. Filosoffer som Frank Hoff udgav bøger med tanker om nye styreformer og mindre terrorgrupper opstod i storbyerne, hvor de kæmpede for nye ideologiske retninger. I 1140 førte borgerkrigen i Regia til indførelsen af Valhels første republik, men omverdenens konger reagerede i raseri og udløste en verdenskrig. Det blev et hårdt slag for kongedømmerne, da krigen sluttede i 1145 med regiansk sejr. Men krigskansler Jonas Berg vandt ikke bare krigen, han indtaget Wittgenval og Arkad og grundlagde Storregia.

Industrialiseringen (1149)
I 1149 kom industraliseringen for alvor ti Valhal, da selskabet Tørkhøj og Søndervad, præsenterede sin nye hammerhaller i Algundur, der blev drivkaften for at bønderne flyttede til byen, for at blive arbejdere. Udviklingen tog yderligere fart, da Habnot & Zinger opførte den transvalleriske jernbane og for førte gang kunne transportere både gods og passagerer mellem Anrar og Asit Dur, med lokomotivdrevet tog.

Syndfloden (1150)
I efteråret 1120 rystede voldsomme naturkræfter urhavets grundvold og dannede kilometerhøje bølger, der ramte Valhels kyst og knuste mange byer. Floden Karm løb over sine bredder og flodbølgen ramte helt ind til Asit dur, hvor den dannede det kæmpemæssige fastlandshav; Havkarmen. Også i det nordlige Valhel flækkede kontinentet og havets bølger dannede Arbugten, Sortesø og Urzuisen. Mange hundredetusind mennesker omkom under denne katastrofe, der fik navnet Syndfloden.

Bioalkymien (1157)
Det var opfindelsen af muskelmotoren i 1116, der førte til nye opfindelser som lufftskibet i 1123 og lokomtivet i 1156. I 1157 samlede Doktor Lei fra Tronmark, urtekunsten, alkymien og nekroalkymien i en og samme kundskab; bioalkymien. Han videreudviklede Gilbert Glammers muskelmotor og opfandt karnum, der gjorde det muligt at lave muskelmotorer i alle former. Blandt de populære former var menneskeformen, der kunne arbejde i minerne og i stenbruddene.




Internationale
--------------






Slaget ved Zahar Bul (1167)

Da Valhels stater i 1176 opdagede, at onokilerne havde opført et monument, der, udover den sorte farve, på alle måder mindede om det forhistoriske Duilin, blev statslederne enige om at samle en hær, for at knuse Zahar Bul.


De allieredes styrker blev majet ned i hobetal og midt under slaget kom elvarin fra Belerion onokilerne til hjælp. Krigslykken lå for onokilernes dør men ud på aftenen kom dragerne Galbernak og Retsynk alliancen til hjælp, Det vente krigslykken og kort før solopgang knuste alliancen de sorte søjler og kuglen af sortenild blev slynget i Havkarmen.


Intet slag i Valhels historie krævede så mange ofre som slavet ved Zahar Bul og det selvom krigen kun rasede i niogfyrre timer og derfor også kaldes endagskrigen. Storregia mistede alene ti millioner unge mænd på slagmarken og de øvrige allieredes hære blev decimeret.




I 1171 tørnede den gamle og nye verden sammen i RUmanoth og Sultanen var politisk presset. For at vise styrke indadtil 




Da sultanen af Rumanoth kom i politisk modvind i 1171, 





I 1171 udbrød en frygtelig krig mellem Rumanoth og Storregia. De havde begge købt produktionapparater, af Doktor Ley, til fremstilling af karnumsoldater og





Karnumkrigen (sommer 1171)

Rolgornia (forår 1172)

Den Internationale Organisation (1180)

Hazarden (1181)

Troldehavet (1202)

Fingolinekspeditionen (1204)

Droan vender tilbage (1208)

Sorteskyen (1210)

Månelandingen (sommer 1213)

Det store sammenbrud (efterår 1213)

Slaget i mørket (efterår 1216)

Dæmonflugten (forår 1217)




















