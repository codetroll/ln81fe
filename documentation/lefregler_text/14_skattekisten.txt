Skattekisten
Valhels værdifulde og sjældne skatte

Valhel er en gammel verden, fuld af hemmeligheder og glemte skatte. Over alt findes efterladenskaber fra civilisationer og kulturer, der herskede i fordums tid. Nogen er gemt i gamle grave, andre forladt i huler, ruiner eller er sunket til flodens eller havets bund. Skattejægere fra alle verdenshjørner søger efter disse skjulte skatte og sælger dem til private samlere eller offentlige institutioner, museer og universiteter. Det er en stor forretning og er årsag til mange dødsfald, når jagten efter rigdom vækker rædselsfulde dæmoner og eller uhyrer, der ofte bevogter de gamle værdier.

Værdiskat
PENGE +100 | FORBRUG
En enkelt skat har en værdi på 100 penge og kan bæres på et grejfelt. Større skatte kan naturligvis indeholde mange skatte, måske flere hundrede, men karakterene kan kun bære værdier for 100 penge i hvert grejfelt.

Med værdiskatte menes blandede værdifulde genstande i form af materiale, håndværk eller sjældenhed har særlig høj værdi, som skattekister, smykkeskrin, pengekister eller guldbarre. Skatte kan være skjulte, endda glemte, men der findes naturligvis også skatte i de beboede slotte og herregårde, hvor de pynter i de fine hjem. Skatte kan på den måde både være noget husets frue har i sit smykkeskrin, det kan være bevogtede rigdomme, opbevaret som samlinger, båret som smykker, guldbunker, gemte værdier i bankboks eller en drageskat.

Okkulte bøger
De okkulte bøger kan benyttes af enhver, der kan opnå læse og forståelsesgraden i den nødvendige evne. De er alle forbudte og forbundet med fængslesstraf at besidde og dødstraf af bruge. Okkulte bøger kan sælges til den pålydende værdi, men kun hvis karaktererne har adgang til det forbudte marked. De kan normalt ikke købes og hvis de kan, vil prisen ligge ti gange højere end værdien.

De dødes bog ¤1000
TALE MED AFDØDE | HELBRED 4
Den påkalde ånd stiger op fra dødekløften og hænger svævende over det mørke rædelsdyb. Karaktererne kan nu stille spørgsmål til ånden og den vil svare ærligt ud fra den viden ånden havde, da den var i live. Det koster 1 helbred at stille et spørgsmål til den afdøde. Når der ikke er flere spørgsmål vil den afdøde ånd forsvinde og rædselshullet lukke sig.

Med denne mægtige grimorium, nedfældet af Klirr, den første dæmonherre over dødsriget, kan karakteren påkalde ånden af en afdød. Jorden vil sprække og afsløre en rædselskløft, der fører direkte til dødsriget og op af kløften vrider tusinder sjæle sig i smerte og hunger efter livet.
Forfatter: Klirr (før 3000fR)

De navnløses bog
RIFT TIL SKINGELGURK | PSYKE 4
Med bogens magt kan karakteren flå en rift mellem den fysiske verden og den sorte verden; Skingelgurk. Revnen er stor nok til, at et menneske kan træde gennem det og derfra træde tilbage et sted karakteren selv bestemmer, det skal blot være et sted, karakteren har været før. Riften lukkes når karakteren ophæver formularen eller når karakteren selv træder gennem riften.

Et skummelt og dunkelt skrift om den hemmelige kunst at åbne ind til den mystiske og skræmmende verden; Skingelgurk, hvor de navnløse herskede længe før universet kom til. Bogen er skrevet af den sagnomspundne vanahai Tol Essa og han advarer mod brugen af bogens magt. Skingulgurks mørke tørster efter vores verdens lys og for hver gang døren åbnes, opluges lidt af vores lys i Skingegurks mørkegab.
Forfattr: Ukendt (ca. 3000fR)

Den politiske skueplads ¤500
KARISMA +10 | AUTO
Bogen giver automatisk karakteren +10 til et karismarul.

Skrevet i 701 af filosoffen og mystikeren Machiavelli Stormfejde, om hvem det siges var hypnosens mester. Den politiske skueplads er en opskrift på hvordan man udnytter andre mennesker, hvordan man overbeviser og truer sig til magten. Hvordan man sætter splid i befolkning, klasselag, kongehus og regering. Købmænd mod adelen og fattige mod rige.
Forfatter: Machiavelli Stormfejde (701)

Heksehammeren ¤1000
AFVÆRG EFFEKT HEKS | AUTO
Med heksehammeren kan karakteren afværge en valgfri effekt fra en heks. Den originale heksehammer findes i Jernport, men der sælges sjældne kopier.

I 437 oplevede Valhel en voldsom tilslutning til mørkets dæmon Bayar. Den monopatiske myndighed var ved at bukke under for udgifterne til de utallige hekseprocesser. Bayars mørke spredte sig i og udenfor de monopatiske riger, overalt faldt konger og fyrster i mørkets tjeneste og den monopatiske kirke havde brug for et mirakel. Den blev den uanseelige monopatiske prædikant Franz Molliére af Kop, der leverede det mirakel. I sin søgen efter en løsning, var han gået af mørkets stier, for at finde fjendens svagheder. Det var under denne farefulde forskning han udviklede skyggeseglet og i hemmelighed skrev Heksehammeren, en håndbog om skyggeseglet og hvordan man bekæmper hekse. Det var meningen, at en hver prædikant med denne bog kunne tage sagen i egen hånd, afsløre og dømme hekse, frem for at påkalde autoriteterne i Absolatet, Men det viste sig, at skyggeseglet brød Rimkimen. Alligevel blev det en meget populær bog, Monomonark Malleus II autoriserede den og kaldte den ”som sendt fra himlen”. Værre gik det med Franz Molliére, der i en alder af 49 selv blev afsløret som heks af Bayar og brændt på bålet i Asit Dur efter de forskrifter han selv havde nedfældet. Det siges bogen var forbandet og oprindeligt skrevet på mori, det ældste menneskelige skriftsprog. Derfor udpegede man de syv helligste munke og bad dem oversætte værket til nye kopier. Historien lyder, at fem ud af de syv døde under arbejdet samt at en del af Molliéres viden gik tabt i oversættelsen.
Forfatter: Franz Molliére (448)

Mønt mestrer masserne ¤2000
UDLØS EKSPERTISE | PENGE 5
Med Mønt mestrer masserne kan karakteren ofre 5 penge for at udløse en hvilken som helst ekspertise som karakteren er i besiddelse af.

Bertram Meyer var en bogholder i Asit Dur, der levede i 1019 til 1082. Han var en af de første hekse af handlens dæmon; Hafnor. Hundrede og sytten gange blev han hevet i retten for diverse forbrydelser, men han vandt frisag hver gang på grund af sit bestikkelsesnetværk, der både flettede sig ind i dommerstanden, advokatstanden og jury. Ved hans død blev hans bog udgivet af Den Gyldne Forkvakling og afslørede dermed mange skandaløse forhold i Asit Durs domstole, banker og handelsråd.
Forfatter: Bertram Meyer (1049)

Ondskab og magt er ét
DØD +1 TILSTAND | AUTO
Hver gang er menneske dør i umiddelbar nærhed, kan karakteren slette 1 skade i en valgfri tilstand. Gælder også i kamp.

Gollman den gamle var den sidste levende vanahai, der blev dræbt af Runkel Svumborg, Tillion Ravnius og Ottar Saxenhöffer, da de kom tilbage fra Underverdenen i 980. Gollman var som vanahai den mægtigste magiker, der levede på sin tid og han skrev denne dystre og grusomme bog om magt og ondskab.
Forfatter: Gollman den Gamle (429)

Druideskatte
I druidetiden fremstillede mennesket grej gennem ånderne og fæstnede deres kraft med runer og symboler. Disse mægtige våben var forholdsvis almindelige i sin tid, men evnen til at fremstille dem er gået tabt. Derfor er de meget eftertragtede og mange søger lykken ved at jageskatte Valhel over. Skattejægerne søger hvor menneskets urstammer levede; urpafolket, ligarafolket, nornerne og druiderne. Der kan findes mytologiske skatte overalt i samlinger og museer i Valhel, men også i gamle grave og glemte skatkamre.

Blóter !10
HELBRED +1 | SKÆBNERUL
En hokfræisk offerdolk af jern med blodsymboler langs bladet. Blóteren kan bæres som sidevåben og giver bæreren +1 helbred ved skæbnerul. 

Domshammer !10
AFVÆRG DÆMONISK | HELBRED
Et kraftigt agguratisk slagvåben med langt skaft og stort cylinderformet hammerhoved af jern. Vor tids dommerhamre har sin form fra dette gamle våben, der blev smedet til de agguratiske præster. En domshammer giver +3 i kamp og afværger effekten dæmonisk mod at bruge 1 helbred.

Druidesegl !10
AFVÆRG FORBANDELSE | HELBRED
Blandt de ældre kendte menneskevåben er druideseglet, en stor krumbøjet klinge, der i fredsstid blev brudt til at høste korn. Druideseglet giver +3 i kamp og kan afværge effekten forbandelse ved at bruge 1 helbred. 

Elementari !10
AFVÆRG OBSKUR | HELBRED
Hellig druideklinge, smedet omkring 300fR-200fR af regnbuekrystal, der ikke kan fremstilles længere. Når lyset brydes i krystalklingen blinker det i et regnbuefarvet genskær. En elementari giver +3 i kamp og kan afværge effekten obskur mod at bruge 1 helbred.

Runeklinge !10
AFVÆRG ÅND | HELBRED
De første jernklinger fremstillet af druiderne omkring 500fR, præget med symboler langs klingen og et greb omviklet af gedeskind. En runeklinge giver +3 i kamp og kan afværge effekten ånd mod at bruge 1 helbred.

Stridsank !10
AFVÆRG UHELLIG | HELBRED
En kraftfuld kampkølle med pighoved af jern og symbolbesat træskaft. Fremstillet af puratinerne til deres krigeriske præster. En stridsvitae giver +3 i kamp og kan afværge effekten uhellig mod at bruge 1 helbred.

Storregia
***********************************

Bioboks !10
ÆNDRE FARMAKA | AUTO
Med denne lille bioalkymiske blandingsmekanisme kan karakteren lave en farmaka om til en anden farmaka efter eget valg. Blev fremstillet i de hemmelige storregianske bunkerlaboratorier i perioden 1147 til 1171.

Farmakanon !15
TILSTAND +1 KARAKTER | HELBRED
Et højteknologisk våben med bioalkymisk blandingsbatteri og to løb. Et stort løb til affyrring af plasmprojektiler og et mindre til affyring af en valgfri farmaka til en valgfri karakter. Farmakanonen monteres til karakterens blodåre, der giver den nødvendige ressurse til produktion af farmaka. Blev fremstillet i de hemmelige storregianske bunkerlaboratorier i perioden 1147 til 1171.

Farmapak !5
FARMPAK +8 | AUTO
Med den særligt fremstillede farmapak der giver karakteren +8 i farmpak.  Blev fremstillet i de hemmelige storregianske bunkerlaboratorier i perioden 1147 til 1171.

Kampskanner !10
OMRUL KAMPRUL ALLE | AUTO
Et manateknologiske apparat, der monteres om håndledet, afslører fjendens bevægelser og giver alle karakterer omrul i kamp ved fejlrul. Blev fremstillet i de hemmelige storregianske bunkerlaboratorier i perioden 1147 til 1171.

Panserdragon !50
LIVLOFT 10 | AUTO
Den oprindelige panserdragt, fremstillet af Storregias militær og drives af en gilgatomkerne. Det er endnu ikke lykkedes nogen at efterligne panserdragten, særligt fordi ingen stater har så meget gilgatom, at de kan bruge dem til panserdragter. Kong Bastian LaJulie af Arkad har en stående hær på firs panserdragoner, som han har fundet i de gamle regiabunkere. Panserdragonen giver +10 liv.  Panserdragten kan godt benyttes sammen med brynjer og hjelme, men ikke med andre panserdragter. Blev fremstillet i de hemmelige storregianske bunkerlaboratorier i perioden 1147 til 1171.

Skulderkanon !20
LIVSKADE 1 | AUTO
En stor skulderkanon, der kun kan benyttes ved at montere den på en panserdragon. Karakteren skal altså have en panserdragon noteret under grej, før skulderkanonen kan anvendes. Det er en stor automatiskydende kanon med stor kaliber og kraftige sprængladninger, der automatisk giver modstanderen 1 livskade i kamprunden. Blev fremstillet i de hemmelige storregianske bunkerlaboratorier i perioden 1147 til 1171.

Stødgranat !10
AFVÆRGER EFFEKT | FORBRUG
En særligt udvilklet rørformet granat med antændingsknap og elektrisk impulsenhed. Ved brug udløses et kraftigt elektrisk stød, som afværger en valgfri effekt. Virker kun mod effekter, som giver skade til en tilstand. Blev fremstillet i de hemmelige storregianske bunkerlaboratorier i perioden 1147 til 1171.

Umbra !50
TALENT OMRUL | AUTO
Panser fremstillet af foldede tykke stoflag, tonet i mørke farver og med læderspænder til at stramme dragten tæt til kroppen. Umbra giver karakteren omrul på fejlrul med talenter. Blev fremstillet i de hemmelige storregianske bunkerlaboratorier i perioden 1147 til 1171.

Vanahaiskatte
*********************

Auravai !20
VALGFRI EVNEEKSPERTISE | AUTO
Magisk skjold med gesvejsninger udført i annumnursk stål. Auravai giver karakteren en valgfri ekspertise, der noteres under auravai. Der kan vælges ekspertiser fra de kilder karakteren i forvejen har adgang til, men kan også bruge formularer, hvis karakteren er i besiddelse af formularbogen. Det kræver ikke at være magiker at benytte formularer gennem auravai. Blev fremstille af vanahai i årene 1893fR - 36fR.

Aftenstjerne !20
UDLØS PRYGL | PSYKE
Magisk stridskølle med kroneformet slaghoved af annumnursk stål. Med aftenstjernen kan karakteren bruge 1 psyke og få et rul til at fungere som et pryglrul. Gælder ikke på fumlerul. Blev fremstille af vanahai i årene 1893fR - 36fR.

Skaarn !20
MYTOLOGI TIL KAMPRUL | PSYKE
Klingevåben fremstillet af det yderst sjældne flammestål fra Flammeørkenen ved Suboriens sydlige grænse. Skaarn lægger mytologi til kamprullet mod -1 psyke. Blev fremstille af vanahai i årene 1893fR - 36fR.

Valbrynje !10
LIVLOFT +2 | AUTO
Magisk brynje med højt kravestykke og gesvejsninger. Udført i annumnursk stål. Valbrynjen giver karakteren +2 livloft, der noteres i bonusfeltet under liv. Kan ikke benyttes sammen med andre brynjer. Blev fremstille af vanahai i årene 1893fR - 36fR.

Magikerhat !50
MAGII MED TANKEN | AUTO
Den mægtige magikerhat er meget sjælden og giver magikere evnen til at kaste sine formularer med tanken. Det betyder at karakteren kan huske alle de formularbøger karakteren har læst og ikke længere behøver at have formularbøgerne stående under grej for at bruge dem. Blev fremstille af vanahai i årene 1893fR - 36fR.

Magikerstav !20
FORMULAR PSYKE -1 | AUTO
Den oliebehandlede takstræ-stav blev fremstillet til den almindelige magiker på vanahais tid. Koglerstaven gør at formularer bliver 1 billigere i psyke at bruge. Dog vil det ikke påvirke formularer, det i forvejen koster 1 psyke. Blev fremstille af vanahai i årene 1893fR - 36fR.

Ritzopal !10
PSYKELOFT +2 | AUTO
De oprindelige ritzopaler, der blev udgravet på vanahais tid. En Ritzopal giver +2 psykeloft og noteres i bonusfeltet under psyke. Blev fremstille af vanahai i årene 1893fR - 36fR.

Vaismykke !5
BESTEMT EVNE +2 | AUTO
Vaismykker skabte vanahai til at pynte sig og til at forbedre deres evner. Der findes vaismykker, der giver +2 til alle evner, men de giver kun +2 til én evne hver. Karakteren kan ikke benytte to vaismykker med bonus til samme evne. Blev fremstille af vanahai i årene 1893fR - 36fR.

Snitalfeskatte
**********************************************

Akzir !20
AFVÆRG EFFEKT | KRAFT
Blåstålsbrynje med gesvejsninger i runebesat natlæder og blåstål. Med akziren kan karakteren afværge en valgfri effekt. Blev fremstillet af snitalferne i årene 2992fR - 20.

Angyr !20
FELTKUNST TIL KAMPRUL | KRAFT
Den skarpe og runebehæftede snitalfeklinge, fremstillet af blåstål, der ikke længere kan udvindes. Med angyr lægges feltkunst til kampruller mod -1 kraft. Blev fremstillet af snitalferne i årene 2992fR - 20.

Vingebue !20
SANSE TIL KAMPRUL | KRAFT
En mystisk runebehæftet ibenholtsbue med runemagisk stabilisering og buespænd, fremstillet af snitalferne. Med vingebuen lægges karakterens sanse til kamprullet mod -1 kraft. Blev fremstillet af snitalferne i årene 2992fR - 20.

Skingelhirdskatte
**************************************

Elvarkir ¤200
SNILDE TIL KAMPRUL | PSYKE
Smal dobbeltægget elvarinklinge med elvarinskrift langs bladet og lille parérkrog. Fremstillet af det let lysende materiale gilgatin, der menes at være udvundet af solens lys. Med elvarkir lægges karakterens snilde til kamprullet mod -1 psyke. Elvarkir har ingen udgift og kan ikke gå i stykker ved fumlerul. Blev fremstillet før år 10.000fR.

Sakravit ¤200
KARISMA TIL KAMPRUL | PSYKE
En smukt kurvet elvarisk gilgatinbue med elvarinskrift og håndfast greb. Når buen spændes kommer der automatisk en pil til affyring. Med sakravit lægges karakterens karisma til kamprullet mod -1 psyke. Sakravit har ingen udgift og kan ikke gå i stykker ved fumlerul. Blev fremstillet før år 10.000fR.

Lunarai ¤100
PSYKELOFT +2 | AUTO
Let ringbrynje af lysende gilgatin. Let og effektiv at bevæge sig i. Lunarai giver karakteren +2 psykeloft. Noteres i bonusfeltet under psyke. Blev fremstillet før år 10.000fR.

Vizrun ¤200
SIND TIL KAMPRUL | HELBRED
Onokilernes slanke langbue af svartmalm. Med vizrun lægges karakterens sind til kamprullet mod -1 helbred. Vizrun har ingen udgift og kan ikke gå i stykker ved fumlerul. Blev fremstillet før år 10.000fR.

Zhantak ¤200
FYSIK TIL KAMPRUL | HELBRED
Onokilernes slanke klingevåben af svartmalm, uden parérstang. Med zhantak lægges karakterens fysik til kamprullet mod -1 helbred. Zhantak har ingen udgift og kan ikke gå i stykker ved fumlerul. Blev fremstillet før år 10.000fR.

Zhakhai ¤100
HELBREDSLOFT +2 | AUTO
Onokilernes pladetorso med skulderplader og halskrave af svartmalm. Zhaktai giver karakteren +2 helbredsloft. Noteres i bonusfeltet under helbed. Blev fremstillet før år 10.000fR.

Umnolskatte
Umnol nedstammer fra rovlukkerne, en trolderace der opstod for cirka 200.000 år siden. Umnol selv opstod for cirka 80.000 år siden og de udviklede deres kultur omkring den nordlige del af floden Mol, der på den tid var ti gange så bred og lå midt i skoven Hoddmimer. Der findes stadig rester af umnols oprindelige rige i form af et enligt bjerg, der ligger som kastet fra Arbjergene, mellem Kurien og Arkenval. Det hedder Morgon Khad og hører retmæssigt under umnolskongens ejendom. Umnols gamle legender huskes og fortælles af goderne og de beretter at umnol gravede og levede under jorden til de en dag fandt læremesteren Morgon dvælende under slangernes bid. De fjernede slangerne så Morgon vågnede af sin døs og Morgon lærte Umnol smedekunst, minekunst, bygningskunst og skriftsproget som tak. Han tilbød dem yderlige runekunst, smedesang og mekanikken, hvis de til gengæld en skønne dag ville drage til Harak for at grave og udvinde et særligt materiale, som Morgon havde brug for. Morgon udpegede den første konge; Gale Sølvskæg og han fortalte dem vejen til Harak. Umnol drog afsted og nåede Harak langt mod nord i år 3000fR, hvor de grundlagde Smededal og begyndte at udgrave mitrillium til Morgon, et materiale ingen kendte og som kun kunne findes i Haraks bjerge. Trods mange krige, særligt mod bjergtrolde fra revnianbjergene og Urkil fra Gnathore, blev Smededal liggende i næsten tretusind år. I 300fR blev Smededal knust og umnol flygtede til alle verdenshjørner, hvor de byggede nye, mindre riger hvoraf særligt Nimorod, Numen Khad og Khad Dom skal nævnes. Elvehundrede år senere generobrede Thrain Sølvskæg Smededal og kaldte alle umnol tilbage til deres oprindelige rige. Det gjorde langt de fleste og derfor er de gamle riger i dag lukkde. Kun Nimorod er stadig beboet og tilmed meget aktivt driver handel med jern til resten af Valhel.

Haarn  ¤200
STYRKE TIL KAMPRUL | KRAFT
Et simpelt rundkjold med pigge på front og slagkant. Fremstillet af mitrillium under smedesang, har ingen udgift og kan ikke gå i stykker på fumlerul. Haarn kan bæres som sidevåben og karakteren kan lægge styrke til kamprul mod at bruge 1 kraft.

Nolnirn ¤300
LIVSKADE +1 | AUTO
Dobbeltbladet økse med halvanden meter skaft, sirligt udsmykket med runer. Fremstillet af mitrillium under smedesang, har ingen udgift og kan ikke gå i stykker på fumlerul. Nolnirn giver karakteren +5 i kamp og pådrager modstaneren 2 skade ved et vellykket kamprul.

Våbenhammer ¤200
REPARATION KARAKTER | KRAFT
Kombineret stridshammer og værktøjshammer til reparation af grej. Fremstillet af mitrillium under smedesang, har ingen udgift og kan ikke gå i stykker på fumlerul. Våbenhammeren giver +5 kamp og kan forhindrer en karakters grej går i stykker på fumlerul.

Ulm ¤100
LIV +2 | AUTO
Hjelm med gesvejsninger på pandering, nedsænket nakkekrave samt kind og næsebeskytter. Smedet i mitrillium under smedesang, har ingen udgift og kan ikke gå i stykker på fumlerul. Ulm giver +2 livloft. Noteres i bonusfeltet under livloft.

Unikke skatte
Unikke skatte er genstande, der kun findes én af og ikke kan fremstilles eller efterlignes. De kan være gamle eller nye, men de besidder alle en mægtig kraft og magt, der giver brugeren særlige evner. Unikke skatte hører til de mest værdifulde skatte og mange af dem findes allerede i kirkerne hellige haller, kongernes skatkamre, Skjaldenes Sal eller i private samlinger. Nogle dukker op og forsvinder igen, andre er aldrig fundet. Unikke skatte har ingen udgift, der er uvurderlige og kan ikke prissættes.

Alakafez
KUNDSKABER +2 | AUTO
En cylindrisk hovedbeklædning fremstillet af filt, uden skygge, oftest rød eller sort men altid med silkekvast. Blev fremstiller i Visdommens Hus i Rumanoth i 377. Med alikafezen får bæreren +2 til alle kundskaber. Noteres i bonusfeltet under alle kundskaber. Alikafezen er uvurderlig og unik, den koster ikke penge i privaten og kan ikke gå i stykker ved fumlerul.

Flammeharpen
KARISMA +10 | AUTO
Vilhelm Flamme hører til en af Valhels største skjalde og hans efterkommere videreførte hans stolte tradition. I 387 kom Vilhelm som det første menneske til Flammeørkenen syd for Suborien, hvor han kæmpede mod ildvæsner og fik skænket Flammeharpen af en lokal dæmon, som tak for hans hjælp i kampen. Flammeharpen er et gyldent våben, der angriber med ild og flammer og det siges, at hvis dens ejemand lyver, vil en streng knække. Flammehapen giver karakteren +10 til karismarul. Noteres i bonusfeltet under karisma. Flammeharpen er uvurderlig og unik, den koster ikke penge i privaten og kan ikke gå i stykker ved fumlerul.

Himmelbue
PRYGL TIL KAMPRUL | AUTO
En unik og ganske usædvalig bue af vindtræ og streng af unglau spind. Den blev fremstillet af et idag ukendt folk fra Vindskoven og blev erobret af Puritanerne i 417. Himmelbuen giver karakteren bonus til kamprul svarende til antallet af markerede stjerne i prygl. Himmelbuen er uvurderlig og unik, den koster ikke penge i privaten og kan ikke gå i stykker ved fumlerul.

Jägersøns armfjederpistol
LIVSKADE 1 | AUTO
En af nyere tids store snigmordere var Michael Jägersøn, der allerede i en ung alder modtog klabaudermedaljen, som tegn på sin ekspertise indenfor snigmord. Michael var af vanahaiblod og selvom han aldrig brugte sine magiske evner, blev en del magii overført til hans evige følgesvend, den specialfremstillede armfjederpistol. Jägersøns armfjederpistol giver 1 automatisk modstanderne 1 skade i hver runde. Armfjederpistolen er uvurderlig og unik, den koster ikke penge i privaten og kan ikke gå i stykker ved fumlerul.

Khong
LIVSKADE 10 | AUTO
Det mægtigste og i følge legenden det første våben blev smedet af Kangorod, onokilautarken af Gnathore. Det var en art stridskølle, med et skaft af svartmalm og slaghoved af evighedens ild. Khong gik tabt ved Kangorods død i 769, men historien beretter, at den en sjælden gang dukker op. Khong skader automatisk modstanderen med 10 livskade hver runde. Khong er uvurderlig og unik, den koster ikke penge i privaten og kan ikke gå i stykker ved fumlerul.

Valkrist
LIVSKADE 1 | AUTO
Smedet af mestersmeden og umnol Ganger Grågnist, på bestilling af Palurion, Noxius grundlægger. I Palurions liv blev det kongeværdet af Noxius og på klingen står skrevet "Kun konger kæmper Valkrist for, hersk og dræb det onde". Klingen kan kun trækkes af skeden af den som har Palurions blod i sine årer eller som kan klare et sindrul mod hård. Valkrist giver automatisk modstanderen +1 livskade i hver runde. Valkrist er uvurderlig og unik, den koster ikke penge i privaten og kan ikke gå i stykker ved fumlerul.

Zilninger
AFVÆRG TO SKADEEFFEKTER | AUTO
Verdenshistoriens mest berømte klinge, smedet af umnol i 110fR og overdraget til vanahaikaptajn Tabur Anrar, der skulle bruge det mod Nauglaf, onokilautarken af Nauglafring. Efter sejre solgte Tabur Anrar sværdet for at redde sin landsby for hungersnød og siden da er Zilninger gået fra hånd til hånd. Således blev det båret af heltene Gabel (713-742), Arenjo (958-968), Askland Pil (950-995) og Hogart Dragowitch (1094-1169). Efter Hogarts død var Zilninger borte indtil magikeren Nakkelfafner fandt det i 1112 og gav det til Harald Nordklinge under Slaget i mørket i 1216. Zilninger afværger automatisk to valgfri skadeeffekter. Zilninger er uvurderlig og unik, den koster ikke penge i privaten og kan ikke gå i stykker ved fumlerul.

Draupner
GRATIS GREJ | AUTO
En magisk guldring, der gør ringbæreren altid har råd til sit grej. Draupnir blev smedet af umnolsmedene Nim og Mol og fremstillet på bestilling af Narmotula d. 1, det Valleriske kejserriges første kejser. Ifølge de valleriske fragmenter, blev Narmortula begravet med Draupnir på sin finger. Med draupnir bliver alt grej noteret på karakterskemaet gratis i udgift. Draupner er uvurderlig og unik, den koster ikke penge i privaten og kan ikke gå i stykker ved fumlerul.

Hr. Troldmands snade
UDLØS EKSPERTISE | AUTO
I årene 600 til 900 levede en mand i landet mellem Øvre Arkad og Arkenval. Han var kendt under navnet Hr. Troldmand, fordi det var hvad der stod på hans fine messsingskilt. I 1512 blev huset fundet og man fandt Hr. Røgen fra Hr. Troldmands snade er regnbuefarvet. Med Hr. Troldmands snade kan karakteren udløse en gratis ekspertise i hver runde. Hr. Troldmands snade er uvurderlig og unik, den koster ikke penge i privaten og kan ikke gå i stykker ved fumlerul.

Lyreflasken
HVILE ALLE | AUTO
Det var Pan, der i sin tid lavede lyreflasken, som en gave til den smukke vanahaiprinsesse Elritze. Det er en rund og buttet lerflaske, indbundet i stærk og tykt læder. Der er en uudtømmelig flaske, der altid give den, som drikker, lige det man mest havde lyst til. Den sidste kendte ejer af Lyreflasken var helten Arenjo (938-968). Med lyreflasken kan karaktererne hvile alle steder de ønsker. Lyreflasken er uvurderlig og unik, den koster ikke penge i privaten og kan ikke gå i stykker ved fumlerul.

Lyrrillen
KUNDSKABER +10 | AUTO
Det var trubaduren Lyrr, opfinderen af nodeskriften, der i år 32 hjalp snitalferne i Osserion med på påkalde underverdenens prinser, til at knuse Duilin. Som tak fik han Lyrrilen, et smykke, der bæres i en halskæde og forestiller en lyre i sølv, omsvunget af guld, titantræ og gilgatin. Smykket opsamler al den erfaring bæreren får, mens vedkommende har den på og den som bærer lyrrilen kan bruge al den erfaring, der ligger i halskæden som sin egen. I 37 skabte Lyrr Skjaldenes Sal og satte sig selv som Ærkeskjald. Herefter blev det tradition, at den siddende Ærkeskjald, bar lyrrilen og således havde samme viden og erfaring som alle forgængerne. Lyrrilen forsvandt, da Skjaldenes Sal gik til grunde i 1050'erne, da det viste sig, at den viden, de havde fundamenteret deres magt og indflydelse på, var en løgnhistorie, leveret af Elvarin. Skjaldenes Sal fik i sin tid dog indsamlet mange skatte, der kan ses i Skjaldenes Sal, hvor troubadurerne nu holder til, i Noxius hovedstad Vaihain. Med lyrrillen får karakteren +10 til alle kundskabsrul. Noteres i bonusfeltet under alle evnerne. Lyrillen er uvurderlig og unik, den koster ikke penge i privaten og kan ikke gå i stykker ved fumlerul.

Ongodolk
DRÆBE I DRØMME | SPECIAL
Azileheksen Gunnlaug var rådgiver og livslæge under høvdingefamilien Ravn i det gamle Nandel i 300 tallet. Dengang lå Nandel konstant i krig mellem de mange høvdinge, men Gunnlaug var snedig og opsøgte sin dæmon og herskerinde Azile. Gunnlaug ville hjælpe sin herre i krigen og bad Azile om et våben, det kunne sikre deres sejr. Azile gav hende Ongodolk, hvis hun til gengæld lovede, at når krigen var slut, skulle hun drage mod nord og grundlægge Arendul, et rige underlagt Aziles vilje. Gunnlaug accepterede betingelserne og med Ongodolk knuste hun Ravns fjender og det blev grundlaget for de tretten højvelbårne familier, der frem til moderne tid regerede landet. Ongodolk er en kraftig dolk af sølv uden klinge. Det vil sige, den har en klinge, men den findes kun i drømmeriget. Man kan ikke eje ongodolk, men man kan låne den, ved at kontakte Azile og betale hendes pris. Den som låner Ongodolk vil hver nat blive spurgt, hvem der skal dø. Hvis man ikke svarer, vil mareridt holde karakteren vågen og forhindre enhver HVILE. Så snart man nævner navnet på den, som skal dø, føres man ind i vedkommendes drømme, hvor man uden risiko, kan udføre drabet. Den som dræbes vil altid kunne se hvem, der dræber, men selvom det kun sker i drømmeriget, vil offeret også dø i den virkelige verden. Når man først har lånt Ongodolk, kan man ikke komme af med den igen. Uanset hvad man gør, vil man vågen op med den igen, den næste morgen, med mindre man kan få en anden til frivilligt at tage imod den. Først når et mord er udført, forsvinder Ongodolk tilbage hvor den kom fra. Ongodolk er uvurderlig og unik, den koster ikke penge i privaten og kan ikke gå i stykker ved fumlerul.

Tillions hårlok
OMRUL ALLE EVNER | AUTO
Da skjalden Tillion Ravnuin vendte tilbage fra sin rejse i underverdenen, klippede Runkel Svumborg en lok af hans hår og velsignede den. Med Tillions hårlok må karakteren omrulle en evne efter eget valg også selvom det ikke er et fejlrul. Kan ikke bruges mod fumlerul. Tillions hårlok er uvurderlig og unik, den koster ikke penge i privaten og kan ikke gå i stykker ved fumlerul.

Spirituelle relikvier
Der er gennem tiden fremstillet mange former for spirituelle relikvier, der enten er opstået i forbindelse med hellige eller dæmoniske handlinger. Hellige relikvier er almindeligvis kropdele fra en afdød og meget hellig person, mens dæmoniske relikvier enten er fremstillet af tidlige tilbedere eller af dæmonerne selv. Spirtuelle relikvier har ingen udgift, der er uvurderlige og kan ikke prissættes.

Aziles hovedpude
FOKUSBONUS PSYKELOFT ALLE | AUTO
Den himmelblå og silkebløde hovedpude, der i sin tid blev fremstillet af Aziles første tilbedere, som gave til Azile, prinsessen af de Blå bjerge, drømmenes dæmon. Med Aziles hovedpude får alle karakterer fokusbonus svarende til antallet af diamanter i psykeloft. Aziles hovedpude er uvurderlig og unik, den koster ikke penge i privatenmen kan gå i stykker ved fumlerul.

Emanuels ligklæde
KRAFT +1 ALLE | SJÆLERUL
Som dreng blev Emmanuel berømt for at bortmane BAYAR, mørkets dæmon, og det stod klart, at han ikke var en almindelig dreng. Han var den, der sammen med sine venner, drog fra sin hjemby, Bakkesø, og hele vejen til Nandel, hvor han ofrede sit eget liv, for at bevise menneskets tro på og tillid til Munnekir. For denne gerning tog Munnekir Emmanuel til sig og gjorde ham til sin søn i himlen. Med den hellige Emanuels ligklæde får alle karakterer +1 kraft når bæreren opnår sjælerul. Den hellige Emanuels ligklæde er uvurderlig og unik, den koster ikke penge i privatenmen kan gå i stykker ved fumlerul.

Ottars pegefinger
LIV +1 ALLE | SJÆLERUL
Blandt Runkel Svumborgs mest trofaste venner var Ottar Saxenhoffer, der under en rejse i det gamle Nudun, mistede sin finger, da han pegede på Sheiken Montazar, i hvis lejr de opholdt sig. Ottar fulgte Runkel Svumnborg til hans død og blev den, der måtte opbygge det nye trossamfund, pagtismen. Med den hellige Ottars pegefinger får alle karakterer +1 liv når bæreren opnår sjælerul. Den hellige Ottars pegefinger er uvurderlig og unik, den koster ikke penge i privatenmen kan gå i stykker ved fumlerul.

Brasidas lårknogle
PSYKE +1 ALLE | SJÆLERUL
Bag den brasidanske bevægelse stod den hellige fader Brasidas. Han gjorde mange gerninger og herigennem lærte han, at der var en tilgivelse hos Gudinden. Det var den senere Monomonark Inigo og Kardinal Raskolnikov, der fremførte Basidas ord efter hans død og fik det nye budskab anerkendt ved at få Brasidas Brev med i den hellige bog. Med Fader Brasidas lårknogle får alle karakterer +1 psyke når bæreren opnår sjælerul. Fader Brasidas lårknogle er uvurderlig og unik, den koster ikke penge i privatenmen kan gå i stykker ved fumlerul.

Efnizirs fallos
FOKUSBONUS LIVLOFT ALLE | AUTO
En halv meter udskæret penis i asketræ, fremstillet af de tidligste tilbedere af Efnizir, skovegeden af de tusind bøge, frugtbarhedens og liderlighedens dæmon. Med Efnizirs fallos får alle karakterer fokusbonus svarende til antallet af hjerter i livloft. Efnizirs fallos er uvurderlig og unik, den koster ikke penge i privatenmen kan gå i stykker ved fumlerul.

Gralgung
SJÆL +1 | AUTO
Gralgungen er navnet på den kop Innomortis d. 1 rakte til Nilea ved Idolum og som Gudinden drak af. Ordet gralgung kommer af vemlandsk ’grazalg’ eller tidlig vana ’graalg’, der betyder "kar". Den som drikker af Gralgungen får skænket en valgfri sjælegave. Det siges, at Gralgrungen findes i Absolatet, men det er ikke bekræftet. Gralgungen giver karakteren +1 sjælegave første gang karakteren drikker af den. Gralgung er uvurderlig og unik, den koster ikke penge i privatenmen kan gå i stykker ved fumlerul.

Hafnors pung
LEVNED +10 | AUTO
En lille gylden pung, fremstillet af de første tilbedere af Hafnor, herren af den gyldne børs, handlens og investeringernes dæmon. Med Hafnors pung får karakteren +10 i levned. Noteres i indtægt under penge. Hafnors pung  er uvurderlig og unik, den koster ikke penge i privatenmen kan gå i stykker ved fumlerul.

Kalas hammer
FOKUSBONUS KRAFTLOFT ALLE | AUTO
En stålhammer fremstillet af Kalas første Ærkekætter, for at kanalisere kraften fra Kala, hammerhallernes herre, teknologiens og produktionens dæmon. Med Kalas hammer får alle karakterer fokusbonus svarende til antallet af lyn i kraftloft. Kalas hammer er uvurderlig og unik, den koster ikke penge i privatenmen kan gå i stykker ved fumlerul.

Lillits pose
UDBYTTELOFT +10 | AUTO
En lille sort pose, ikke større end en tobakspose, der giver +10 udbytteloft. Noteres i bonusfeltet under udbytte. En gave fra Lahana, skyggernes dæmon, til hendes datter Lillit, tyveriets dæmon. Lillits pose er uvurderlig og unik, den koster ikke penge i privatenmen kan gå i stykker ved fumlerul.

Malakras hjerte
FOKUSBONUS HELBREDLOFT ALLE | AUTO
En rød krystal, der i mytologisk tid blev udgravet af Kabafolket. Det vides ikke hvor den blev udgavet henne, men den er tæt forbundet med Malakra, blodets dæmon og kaldes derfor Malakras Hjerte. Med Malakras hjerte får alle karakterer fokusbonus svarende til antallet af dråber i blodloft. Malakras hjerte er uvurderlig og unik, den koster ikke penge i privatenmen kan gå i stykker ved fumlerul.

Skæbnekniven
HELBREDSKADE -1 ALLE | SJÆLERUL
De lovtro er meget hemmelighedfulde omkring deres relikvier, der ligger indespærret i Al Batkaen og beskyttet af Masiartikrigere. Mest kendt er dog skæbnekniven, den kniv Ababed dræbte Silmar med. Med skæbnekniven kan alle karakterer slette en helbredskade når bæreren opnår sjælerul. Skæbnekniven er uvurderlig og unik, den koster ikke penge i privatenmen kan gå i stykker ved fumlerul.

Naturlige skatte
Der findes også skatte som ikke fremstilles, men opstår i naturen. Særligt tre planter skal nævnes som de mest sjældne og derfor mest eftertragtede. Naturlige skatte har ingen udgift, der er uvurderlige og kan ikke prissættes.

Drageurt
HELBREDE ALLE TILSTANDE | FORBRUG
Ved at bruge en drageurt sletter alle karaterer alle skader i liv, kaft, psyke, helbred, brud og gift.

Det fortælles at krigeren Anrar engang kæmpede mod dragen Zilnar og i kampens hede narrede han dragen til at brænde sig selv op med ilden fra dens gab. Der hvor asken fra dragen landede, voksede en lille blomst op; drageurten, der også kaldes tiqis. Efter Idun ekspeditionen har man dog fundet beviser på, at urten oprindeligt er skabt af vanahai. Problemet for blomsten er dens meget fine pollen, der tages af vinden og kan forblive i luften i mange år. Når endelig pollen fra planten lander, skal forholdende være helt perfekte, før den spirer og vokser op. Derfor er drageurten den mest sjældne plante af alle og den vokser aldrig det samme tid to år i træk. Drageurten er en lille blomst, med fine brede blade på 2-3 cm. Selve blomsten er gul som en solsikke, men midten er grøn som stilken, og den bliver aldrig højere end 15-20 cm. Den er stort set umulig at finde, for den vokser enkeltvis og tilfældigt, og aldrig samme sted to gange i træk. Men heldigvis forholder det sig sådan at når en Tiquis først er blomstret, holder den sig, til den plukkes eller ødelægges af vind og vejr.

Retnirybol
DØD VED BERØRING | FORBRUG
Saften dræber et menneske øjeblikkeligt ved den blotte berøring. Derfor høster man planten ved at knækker stilken ved roden og bruge stilken som snor til at binde om blomsterposen.

Den sjældne retnirybol har en hvid, næsten transperant stilk på op til 20-30 cm høje. Ved toppen sidder blomsten som en lille sort pose, hængende ned langs stilken, med åbningen vendt opad, som en omvendt klokkeblomst. I blomsterposen findes en særlig væske, der er så sort, at det ikke kan reflektere lys. Det er en stor gåde hvordan vinterskyggen forplanter, det virker helt tilfældigt og planten ligner på dette punkt meget om drageurt.

Vinterskygge
SJÆLEREJSE | FORBRUG
En sjælden blomst, der indeholder fuligin, farven, som er sortere end sort, der udvindes til brug i karnefexernes dragter. Nektaren fra blomsten kan også benyttes til sjælevandring.



 Ved at kaste vinterskygge på ilden når solen er borte og natten har taget over, da vil røgen fra vinterskyggen adskille karakterens sjæl fra karakterens krop. Dermed kan karakteren forlade sin kødelige krop og lade sjælen svæve bort som en usynlig ånd. Kroppen forbliver i den stilling den forlades i, til man vender tilbage. I sjæleskikkelse kan karakteren bevæge sig frit rundt, men dersom karakteren ikke er fysisk kan man ikke påvirke noget i den fysiske verden og der er ingen måde hvormed man kan afsløre sin tilstedeværelse. Karakteren kan tilgengæld passere alle fysiske forhindringer som døre, murer, jord, sten og ligende. Karakteren skal huske at vende tilbage til sin krop inden solen står op, ellers vil kroppen lukke sig og sjælen vil forevigt være fortabt, dømt til hvileløst at svæve i al evighed, som en tavs, ensom og usynlig skygge. Hvis den fysiske krop påføres smerte mens karakteren er på sjæleflugt, vil sjælen straks vende tilbage til kroppen, det vil dog ikke virker på en krop, der er lukket af for sjælen.











*********************************




Mørkets berme
PÅKALD SKINGELHIRD | PSYKE 6
Dette er kunsten at påkalde en skingelhird og søge at kontrollere det med et vellykket mytologirul mod skingelhirdens kamprul. Lykkedes det kan magikeren give den én enkelt ordre, som den vil udføre, før den forsvinder tilbage til Skingelgurk. Ordren skal være simpel, men kan godt kræve længere tid at udføre. Formularen kan også bruges til at bortmane skingelhird, som allerede er påkaldt.
Forfatter: Galen Gagga (700fR)