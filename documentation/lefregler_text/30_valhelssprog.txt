Valhels sprog

Sprog har til alle tider udvilket sig i dialekter. Blot en enkelt flod, en bakkekam eller en skov har ofte været nok til at adskille et sprog, så de der talte det, blev ude af stand til at forstå hinanden. På den måde er sprog opstået og forsvundet gemme tiden, med mennesket som det folk, der har udviklet flest prog og dialekter blandt alle Valhels talende folk. For Valhel rummer også sprog der ikke har med menneskers tale og tænkning at gøre. Sprog der altid har været vanskelige at forske i, da kulturerne ofte er svært tilgængelige. Dog er sprog som snitalfernes og umnols endnu tilgængelig gennem handel og almen kontakt med menneskene i Kurien og Nandel.

Den lingvistiske kundskab arbejder med syv sprogstammer hvoraf kun ét har udviklet sig til flere varianter. Valari, Kuzduk, Drimlon, Rimlin, Grindizh og Tonkal er alle ikke-menneskelige sprogstammer der særligt kendetegnes på to afgørende punkter. De tales næsten uden dialekt, uanset hvor man støder på dem, hvilket nok har samme årsag som det faktum, at ingen af dem har udvilket sig til andre sprog.
Mori, menneskets forfædres sprog, har derimod bredt sig til alle verdenshjørner, for atter at vende tilbage som helt ukendte og uforståelige tungemål. Man kan dog ikke derved sige, at mori er grundstammen i alle menneskenes sprog. Det er derimod østerlandsk, som også pinarerne i det sagnomspundne Kaba talte, samt det vemlandske sprog der udsprang blandt druderne i Vemland. Netop dér hvor man mener kimen til de første menneskecivilisationer blev lagt.

Det var Archimbaud Milon, forfatteren af Sagaernes Bog, der satte sprogforskningen i system efter den moderne kundskabelige metode. Sammen med trykpressens opfindelse, blev det startskuddet til en udbredelse af skriftsproget og i dag kan de fleste borgere i Valhel læse deres eget sprog. Milon beviste, at syv af ni kendte sprog der bruges i dag, alle stammer fra to sprogstammer, vemlandsk og suborisk - de to sidste sprog, Gorisk og Nyvalari, er konstruerede.

Arkansk
»Akeasta este limba arkiska«
Arkenval
Stammer fra vemlandsk og opstod blandt de oprørske friherrer i det Valleriske kejserriges nordligste len. Under ledelse af Den Sorte Baron, var de først til at løsrive sig kejserriget og grundlægge deres egen stat, Arkenval  i året 25. Deres vemlandske sprog blev blandet med det lokale mål og udviklede sig til det arkanske sprog. Det arkanske skriftsprog (Vemrune) er det ældste alfabet i verden. Arkenval har eksisteret i århundrede under et feudalt system med adelige vampyrfamilier som deres ledere. Dette system blev alvorligt udfordret i 1207 og i dag er landet i en voldsom udvikling – selvom der er lang vej endnu.

Gorisk
»Eta goriska reblika«
Triptagon
Et konstrueret sprog, udviklet af Autarken af Triptagon, i forbindelse med Triptagons grundlæggelse i 601. Selvom sproget er usammenligneligt med de fleste andre sprog, har alfabetet sin oprindelse i antikkens alkymi-symbolik og kaldes zodiakisk. Staten og dermed sproget har levet isoleret fra resten i verden i mange år, særligt på grund af deres religion, som af omverden blev anset som hekseri, indtil Monomonark Inigo i 1167 undskyldte for de mange års forfølgelse og anerkendte deres religion. Triptagon har altid været og er stadig førende på det mekaniske område og derfor er mange fagbetegnelser i mekanikken taget fra det goriske sprog.

Hirikkisk
»Detta ar den hirikkiske sprok«
Rolgornia, Algundur, Gomoterne
Hirikkisk er det fjerde mest udbredte sprog i verden og spiller en dominerende rolle i det nordlige Valhel. Sproget opstod ud af en række mindre tungemål af ukendt oprindelse, blandet med det sprog de civiliserede folk fra inderhavets øer tog med sig, da de kom til fastlandet. 
Det hirikkiske skriftsprog er meget gammelt, men omkring år 500 blev Nordrune alfabetet  udvilket og ophøjet til det officielle alfabet. Sproget tales i Algundur, De frie gomoter og Rolgornia. Algundur er et liberalt samfund, der stadig har sit kongehus, samtidig med en valgt regering. De frie Gomoter er små selvstændige byer, som særligt er kendt for deres smukke landskaber og de skønne kunstskatte, som fremstilles der. Rolgornia (MF1169 Storm) har forvandlet sig fra en fattig vassal til en industriel mastodont, under et folkedømme med Storkammeraten som landets overhoved.

Nordlandsk
»Deta e njordlande tungumol«
Nandel, Hvide Nord
Det nordlandske sprog tales i Nandel og har sine rødder i flere ukendte tungemål fra nordens tidligste stammer. Nandel er et jægersamfund, der trods en modernisering med hovedstad, storbyer, lufthavne og jernbaner, stadig mest består af små byer, hvor jægerne holder til og sælger deres bytte på de store markedspladser. Med det tætte forhold mellem Nandel og dværgene i Nimorod og Smededal, har nordlandsk adopteret mange gloser fra dværgenes sprog, Kuzduk. At der findes over hundrede ord for sne, viser at sproget er udviklet i et område, hvor vinteren er lang, omskiftelig og hård. Skriftsproget er ikke så udbredt, men velfungerende med sit alfabet (Nordrune).

Nyvalari
»Est talis oratio nyvala«
Magus Narre
Da Magus Narre blev grundlagt som troldmændenes by, konstruerede man et helt nyt sprog. Det nye sprog blev delvis baseret på vanahais gamle sprog Valari, samt noxmannernes sprog Vana. På en enkelt generation lykkedes det at indføre nyvalari for alle vanahiner og det er i dag Magus Narres officielle sprog. Det er et meget systematisk sprog, med grammatiske regler for alt.

Raminsk
»Bu ramin dilidir«
Nudun, Gamradh
Da nomaderstammerne fra Suboria blev drevet nordpå af syvårs tørken i 100fR og således 
mødte rytterfolket i Gamradh, opstod spiren til det raminske sprog. Det var et blodig møde, der efter hundrede års strid, pressede nomadestammerne mod øst, hvor de slog sig ned omkring Ligaramosen og lagde grundstenen til den første raminsktalende by Valsmirin. To stammer; Zganierne og Zigoinerne kunne dog ikke forlige sig med det fastboende liv. De drog længere op i Valhel og fortsatte deres nomadetilværelse her. De følgende århundrede herskede der despotiske tilstande, raminske riger opstod og forsvandt under den evige magtkamp mellem stammerne. Først i 1060 var Koomi-stammen, med Kalif Zazat af Valsmirin i front, blevet så mægtig, at den kunne underlægge sig de øvrige stammer og bilægge striden. Han samlede alle stammerne under ét rige; Nudun, med Valsmirin som hovedstad. Skriftsproget bruger det rilliske alfabet, og som talesprog er raminsk det tredje mest udbredte sprog.

Regiansk
»Dee es regini sprak«
Ottarien, Kurien, Regia, Asti Dur, Wittgenval, Nynumnur
Stammer fra det vemlandske sprog, som druiderne talte, men har gennemgået så vidtgående forandringer, at det i dag kun svagt kan sammenlignes. Det blev talt af de stammer, der blev i Vallerien efter kejserrigets fald, fra de røde marker i syd, hvor Treklinge ligger i dag, over Hazarden og helt til Kurien og Ottarien. Både sprog og kultur har været under konstant påvirkning af sine omgivelser, et forhold der blev forstærket af, at vallerien i århundrede var købmændenes eneste sikre vej mellem nord- og sydvalhel. I dag tales sproget i Kurien, Ottarien, Hazarden og Regia.

Rumakansk
»Hatha lugha rumaka«
Rumanoth, Nudun
Det rumakanske sprog er verdens mest talte sprog og opstod omkring 500fR i de rige købmandsbyer langs Tukkufloden og Tukkumesh, syd for Flammeørkenen i Suboria. Det var disse købmænd, der i sin iver efter rigdomme rejste nord langs kysten og fandt det forjættede Rumabis, det frugtbare land. De opkaldte deres sprog efter deres land og udviklede et overlegent skriftsprog med et, for den tid, helt nyt alfabet; Orabisk. De byggede fæstninger og havne til beskyttelse af deres handelsrejsende og snart blev Rumakansk købmændenes sprog. Men da Rumabis faldt for Silmars styrker og Ababed grundlagde Rumanoth i 420fR, med sig selv som Sultan og Silmar som det religiøse overhoved, Lovbringeren, eksploderede sprogets udbredelse, særligt i Suboria, hvor den nye religion, lovbringerne, hurtigt vandt indpas.

Vana
Noxius
»C'est la langue de vana«
Noxius, Wittgenval, Nynumnur, Asit Dur
Det mest udbredte sprog i Valhel og det næstmest udbredte i hele verden. Stammer oprindelig fra et lille sprog, Vanakansk af suborisk oprindelse, der blev talt på øen Nox. Men da øens Konge, Palurion I, drog til fastlandet og grundlagde Noxius i 203 tog han sit sprog med sig og gjorde det til statens officielle sprog, under navnet Vana. Noxius succes bestod for en stor del af det tætte samarbejde med den monopatiske religion, der med kongens hær i ryggen erklærede krig mod Valhels øvrige religioner og underlagde sig dem. Dermed blev Vana spredt til hele Valhel og er den dag i dag det internationale sprog - også selvom den monopatiske kirkes religionsmonopol for længst er ophørt. Skriftsproget fandtes allerede på Palurions tid, men blev videreudviklet over det kommende århundrede, hvor man også skiftede fra det orabiske alfabet til vemrune alfabetet.

Rakkatavli
Tyvelav, Vagabonder
Blandt Valhels mere særprægede sprog, findes særligt ét som bør nævnes. Det adskiller sig fra almindelige sprog ved kun at bestå af symboler. Det kaldes rakkatavli og stammer fra landevejsriddere, tyve, røvere, tatere og natmænd. Hvornår det opstod vides ikke med sikkerhed, men skriftens formål er ikke til at tage fejl af. Med ét enkelt symbol kan tyvelaugene afmærke deres territorium, eller afsløre stikkere. Der er tegn som fortæller om lovens embedsmænd er  bestikkelige, om et hus eller et område er beskyttet, og mange andre praktiske informationer for dem, der lever udenfor loven. Der findes et hav af grunlæggende tegn, men også en del lokale, som gør det muligt alene at kommunikere med folk fra egne rækker.

Tonkal
»Gromf grimbatok tonkal«
Trolde
Selvom alle troldearter taler en dialekt af TONKAL, kan de ikke nødvendigvis forstå hinanden. Særligt på tværs af arterne kan der være store spring i deres sprogbrug.

Drimlon
»Hayalar drimloni«
Snitalfer
Snitalfernes skrift hører til de smukkeste typer og deres sprog er klingende og behageligt at lytte på. Det er på mange måder ganske anderledes end andre sprog i sin opbygning, særligt skriftsproget, der 


Oldsprog
Betegnelsen for sprog, der er fra før år 1 og som ikke længere tales af noget folk. Undtaget fra denne regel er elvarins og onokilernes sprog, da deres sprog hører til de absolut ældste, samt at kundskaben ikke antager disse to væsner som et egentligt folk.

Kuzduk
»Harek Kuzduk«
Umnols sprog anses som det ældste sprog blandt de folk, der nedstammer fra urtrolden. Det er ikke meget man kender til Umnols sprog, men umnol holder mest af mennesker, der kan tale deres sprog, hvorfor de gerne lærer det fra sig, hvis man i det hele taget er på venlig fod med dem. Skriftsproget vogter de derimod ganske meget over, da de anser det som et hemmeligt sprog, der kun har med umnol at gøre.

Mori
»Mori lughto«
Det ældste menneskesprog med tilhørende skrift, der kendes. Det stammer fra området hvor Nudun, Rumanoth og Noxius ligger i dag og eksisterede i tidsperioden 2500fR til 2000fR. Sproget er særligt interessant fordi det blev talt af historisk vigtige folkeslag som nornerne i flodernes bjerg og ligarafolket, der begge fik stor betydning, ikke bare for menneskeheden men også for Valhel som helhed [Karnum | Magiibogen].

Valari
»Esalis orati valari«
Den første magiker, vanahaien Kronark, talte mori, for det var hans skaberes sprog. Men da Kronark døde og overlod sit folk af vanahai til den nye leder, den viise og forstandige Tol Essa, opfandt han et sprog, der efter sigende skulle være bygget på dragernes sande tungemål. Dette sprog kaldte han valari og vedtog en lov om, at det var vanahais sprog. Sproget uddøde med vanahaifolket i det første århundrede.

Vemlandsk
»Vemda e spraka«
Det vemlandske sprog er det historisk vigtigeste sprog for de fleste kulturer i Valhel. Sproget opstod omkring år 1500fR i det valleriske område, hvor Arkenval og Hazarden findes i dag. Det var her menneskets første store kultur og civilisation opstod under betegnelsen det valleriske kejserrige. Det var her menneskets magtovertagelse af Valhal blev grundlagt og det er fra denne kultur alle religioner henter sin oprindelse. Sproget findes ikke længere, men det arkanske sprog har mange ligheder og der kan findes spor af det i regiansk.

Gebetisk
»Ziak Galago«
Dette vanskelige og svært forstålige sprog er onokilernes sprog og er sammen med Elvarins sprog det ældste sprog man kender til. De ældste skrifter man kender til er skrevet med et lysende stof på glastavler og er mange millioner år gamle. Kun få mennesker kommer nogen sinde til at beherske det sorte sprog.

Rimlin
»Arthia Rimlith«
ELVARINS sprog er lige så gammelt som onokilernes, men det er ikke til at sige noget om hvor gamle de egentlig er. De ældste skrifter man har fundet af RIMLIN er mere end titusind år gamle, altså langt yngre end onokilernes ældste skriftlige kilder, men allerede i disse kilder, omtales elvarin og deres sprog rimlin.


