Bastarder
Halvdæmonerne

Når dæmoner har sex med mennesker, bliver de nød til at besætte en menneskekrop. I menneskekroppen forfører eller voldtager de kvinder og mænd, med stor risiko for at gøre sig selv eller den anden gravid. Dette blandede afkom bliver en uren, det vil sige en krydsning af menneske og dæmon. Bastarder ligner mennesker på det ydre, hvilket gør dem i stand til at leve uset blandt mennesker og de kan reproducere sig selv, få bastardbørn og har dannet slægter. De urene holder sig almindeligvis til sine egne, det vil sige, de får normalt kun børn med urene af egen art. Forholdet til hekse er meget anspændt, men ikke direkte fjendtligt. Alle urene slægter har strenge love mod at få børn med mennesker, men det sker alligevel en gang i mellem og det er ud af disse forhold de nederste i hierarkiet, rakkerne, fødes.

Natra
Natra er de mest hemmelighedsfulde urene, de lever i lukkede selskaber og bevæger sig mest ud efter mørkets frembrud. Det er kendt, at de ofte er beskæftiget i narkobranchen, oftest som ejere af opiumshuler eller lignende steder, hvor narkotika kan indtages. Andre urene frygter dem og det siges, at de altid bevæger sig ud i flok, selvom man kun kan se den ene. De er behagesyge og gavmilde, men nærtagende og bærer nag. Natra åndeform er en sort skygge med røde øjne og gule klør.
Okkultisme 6
Dæmonform (LIVSKADE 1 ALLE | DØD)
Bid (LIVSKADE ALLE | EFFEKTRUL)

Skilosh
De mest intelligente urene er uden tvivl skilosh. De elsker klassisk musik, opera og ballet, er interlektuelle og ofte beskæftiget med forskning inden for særligt lægekunst og bioalkymi. I det hele taget har skilosh høje uddannelser og stillinger på i de private selskaber og på staternes universiteter. Det er uden tvivl de mest integrerede urene i Valhel og færdes ofte lige så meget blandt mennesker som sine egne. Skilosh åndeform ligner deres menneskekrop, dog er huden efterårsgrøn og små gule horn bryder frem i panden, få centimeter over deres ildrøde øjne og mund.
Sind 8
Dæmonform (LIVSKADE 1 ALLE | DØD)
Skræmmende (PSYKESKADE ALLE | EFFEKTRUL)

Kubus
Halvdæmoner med tiltrækkende og ubeskrivelig skønhed, erotiske og forførende. Kubus-slægterne er skarpt kønsopdelt, hvor kvinderne, sukkubus, er de styrende familieoverhoveder og mændene, inkubus, er skaffere, soldater og avlsdyr. Kubus findes både i forretningslivet og i underholdningsindustrien, de er forfængelige, storforbrugere og kan lide at se rige ud, om de er det eller ej. Kubus begærer mennesket og har i sig en trang til at dyrke sex med mennesker, hvilket giver dem kraft og styrke, men hvis de husker at bide partneren til blods, under elskov, vil det forhindre enhver graviditet. Kubus åndeform svarer til deres fysiske form, dog med visse skønhedsfejl som flagermusevinger, katteøjne, horn og hale.
Karisma 10
Dæmonform (LIVSKADE 1 ALLE | DØD)
Forførende (PSYKESKADE ALLE | EFFEKTRUL)
Hekseri (FORBANDELSE ALLE | EFFEKTRUL)

Stregozi
Mægtigst og farligst af alle urene er stregozien. De første stregozier tjente enorme formuer, der den dag i dag er fast investeret i solide forretninger Valhel over og til stadighed holder stregozierne holdne eller rige. Stregozier er enspændere, bor oftes alene eller i meget små familier i store lejligheder eller huse, med et yderst sparsomt personale. Alle stregozier har samlermani og samler på et eller andet. Ofte er det antikviteter, kunst eller andet der har stor værdi. Stegoziens åndeform er sort som skyggen og øjnene hvide som månen.
Sanse 20
Dæmonform (LIVSKADE 1 ALLE | DØD)
Skræmmende (PSYKESKADE ALLE | EFFEKTRUL)
Dræn (HELBREDSKADE ALLE | AUTO)