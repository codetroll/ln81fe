Udøde
De levende døde

Den udøde er et væsen, der efter sin død er genopstået ved overnaturlige kræfter. Allerede i tidernes morgen blev livet forbandet af døden. Hvis mange lig ligger hen i længere tid, vil de rammes af kadaverforbandelsen. Derfor har alle kulturer særlige regler for, hvordan man kommer af med de døde. Nogle brændes, andre begraves eller mummificeres. Nogle bliver til gennem en grusom skæbne, andre søger det i magtbegær og atter andre blev skabt til det, som en del af gamle ritualer.

Skelet
Skeletter er benresterne af døde kroppe, der holdes unaturligt sammen til et ulevende væsen, styret af en fremmed vilje eller magt gennem magii eller åndemaneri. Der findes også eksempler på forbandede steder, hvor skeletter rejser sig helt af sig selv, styret af en udødelig krigsvilje og et uendeligt had. Skeletter kæmper med de våben de døde med og kan bære rester af udstyr og brynje, hvis det ikke har ligget så længe, at det er smuldret bort.
Snilde 2
Uhellig (OMRUL HØJESTE RUL | AUTO)
Uhyggelig (PSYKESKADE ALLE | EFFEKTRUL)

Kadaver
Kadavere er levende lig uden tanke eller vilje. Når et lig er blevet til kadaver ophører forrådnelsesprocessen og da kadavere ikke nedbrydes af sig selv, er de således uforgængelige, med mindre de nedkæmpes. Mennesker, der dræbes af kadavere, bliver selv kadavere efter døden er indtruffet. Kadavere kan opstå som epidemier eller de kan påkaldes med magii og åndemaneri.
Styrke 4
Råddenskab (HELBREDSKADE ALLE | EFFEKTRUL)
Bid (LIVSKADE ALLE | EFFEKTRUL)
Uhellig (OMRUL HØJESTE RUL | AUTO)

Mumie
Mumien er svøbt i bandager og lagt til hvile for at beskytte sin grav. De er frygtindgydende i kamp, stærke og åndefulde. Det var sydens nekroalkymister, der i menneskets tidlige alder, opfandt kunsten af balsamere de døde, ikke blot for at bevare liget, men ligeledes for at gøre dem til mumier. Udover den nøjsomme teknik i at tømme et menneske for indvolde og hjerne, skrev man ånderuner på de lange stofstrimler, der blev viklet rundt om den dødes krop. Alle, som havde råd til det blev blasameret på den tid, men særligt berømte er de mytologiske sultan-, kalif- og samindargrave.
Okkultisme 20
Dræn (HELBREDSKADE ALLE | EFFEKTRUL)
Skræmmende (PSYKESKADE ALLE | AUTO)
Uhellig (OMRUL HØJESTE RUL | AUTO)

Leginar
Skeletkrigere skabt af magii til at bevogte vanahaifyrsternes gamle grave. Iført valbrynje og skarnklinger med glødende øjenhuler er de frygtindgydende krigere, mægtige i kamp med magiske evner. Ofte er de placeret opretstående rundt om eller ved siden af den begravede fyrste, men det varierer fra grav til grav, hvordan og hvornår de aktiveres. Hvis de besejres bliver både den og alt hvad en har på sig til støv.
Fysik 20
Krigerisk (LIVSKADE ALLE | EFFEKTRUL)
Magii (LIVSKADE ALLE AUTO)
Voldsom (KAMGRAD RAMMER ALLE | AUTO)
Uhellig (OMRUL HØJESTE RUL | AUTO)

Vampyr
Vampyrer er udøde, der ved Zidastras forbandelse er genopstået efter sin død og lever af menneskers blod. De er blege og kolde som lig, øjnene dybe og erotisk dragende. Læberne er røde som tungen og de hvide tænder prydes af to skarpe hjørnetænder. Vampyren bruger sin forføriske dominans til at lokke folk til sig, for at drikke af deres blod. De er frygtelige modstandere, men ædle og bærere af stolte gamle traditioner. Vampyren kan bekæmpes, men vil genopstå den følgende nat, usvækket og vred. Hvis man hamrer en pæl gennem dens hjerte, efter den er besejret, vil det holde vampyren i en dødelignende søvn, men kun indtil nogen trækker pælen ud igen. Skal vampyren tilintetgøres helt, skal man kende den begravelsesmetode den pågældende vampyr kræver. Hver vampyr har sin egen særlige begravelsesmetode, og de kender den normalt kun selv. Vampyrer benytter sig ikke selv af udøde, men hyrer mennesker som soldater, vagter, tjenere og oppassere.
Karisma 40
Blodsuger (HELBREDSKADE | EFFEKTRUL)
Dræn (HELBREDSKADE ALLE | AUTO)
Uhellig (OMRUL HØJESTE RUL | AUTO)
Voldsom (KAMPGRAD RAMMER ALLE | AUTO)

Heksekriger
Hekse af døden, skrækindjagende, mægtige og grusomme. Døden vil ikke have hekse, derfor er det kun magikere, der med magii kan tvinge sig til at blive det. Magikeren gennemgår ulidelige smerter, hud og kød rådner bort, hjerne og organer går samme vej. Til sidst er heksekrigeren en ånd, bundet til sit skelet. Heksekrigeren kan ikke dø og vil genopstå allerede den følgende nat, men heksepagten kræver, at heksekrigeren må ofre et menneske for sin genopstandelse, inden et døgn er gået. Sker det ikke, vil heksekrigeren dø for altid.
Mytologi 60
Magii (LIVSKADE ALLE | AUTO)
Skræmmende (PSYKESKADE ALLE | AUTO)
Uhellig (OMRUL HØJESTE RUL | AUTO)
Voldsom (KAMPGRAD RAMMER ALLE | AUTO)