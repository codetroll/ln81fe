Magii


Magii er det ældste sprog af alle, et sprog hvor hvert ord er et sandt navn med magisk kraft i sig selv, et skabelsens sprog, der skabte universet. Således har alt i denne og den anden verden et sandt navn, der er selve årsagen til dets eksistens. Magii er et astralt sprog, der nok kan udtales med lyde, men i sandhed udføres det gennem viljen. Kendskabet til tingenes sande navne er magiiens inderste væsen. Mangen en mægtig magiker har brugt hele sit liv på at finde ud af en enkelt tings navn, et enkelt glemt eller skjult navn, og alligevel er listerne langt fra færdige - og det vil de heller ikke nå at blive, inden verdens ende. De sande navne er i alt, både i denne verden under solen som i den anden verden, der hverken har sol eller noget med mennesker eller menneskers tale at gøre. Der er kræfter hinsides vores, men selv her er magii den grundlæggende kraft. Enhver magiker kender et par af magiiens ord, og nogle kender mange. Men der findes mange flere. Nogen af dem er gået tabt i tidernes løb, nogen er blevet skjult, nogen kendes kun af drager og af jordens gamle kræfter og nogle kendes overhovedet ikke af noget levende væsen. Og ingen vil kunne lære dem alle at kende, for skabelsens sprog har ingen ende.





Historien om magikeren begyndte i 3000fR, da dragen Vanahai Orm angreb Ligarafolkets hellige by Ligara Domus. Da det i rædsel gik op for ligarafolket, at dragen var ubesejrlig, besluttede deres dygtigste nekroalkymister at skabe et væsen, der kunne stå op i mod dragen. Det krævede en drage at bekæmpe en drage og dertil måtte de skaffe en dråbe af Vanahai Orms blod. De iværksatte et selvmorderisk angreb, hvor tusinder døde under dragens magt, men de fik hvad de kom efter og ud af drageblodet skabte de Kronark.

Den første vanahai
Kronark lignede et menneske, var to meter høj og bleg, i modsætning til ligarafolkets mørke hud. Han var stærk, intelligent og næsten lige så grådig og usårlig som dragen selv, men det var evnen til at bruge magii, der var det vigtigste våben. Selvom Kronark ikke kunne besejre Vanahai Orm alene, var han en succes og man skabte yderligere tusind af arten, før det lykkedes at dræbe den mægtige drage. Men det var ikke nok for Kronark, da dragen var besejret, vendte han tilbage til Ligara Domus for at gøre sig selv til konge og sine artsfæller til nobilitet. I ti år levede ligarastammen som slaver for deres egen skabning og de forstod, at de blot havde dræbt Vanahai Orm for at skabe en ny Vanahai – og det blev den nye arts navn. Efter ti års slaveri lykkedes det ligarastammen at skabe et nyt væsen, snitalfen, der tvang Kronark og hans Vanahai på flugt, før de selv forlod Ligara Domus og overlod ligarastammen til sig selv.

Tol Essa
I fem år hærgede Vanahai, plyndrede hvor de kom frem og spredte skræk og rædsel overalt. Da Kronark hørte om Flodernes Bjerg hvor den rigeste menneske-stamme, nornerne, boede, besluttede han at føre sit folk dertil. Vanahai var mennesket overlegne og krigen blev kort. Flodernes Bjerg blev plyndret og de overlevende blev taget med som slaver. Kronark var kriger og gav sit folk sejre, men da de første gang mødte en hær af onokil, stod de pludselig over for en ligeværdig modstander. Vanahai overlevede kun med nød og næppe og Kronark faldt på kamppladsen. Det var Tol Essa, der blev vanahais nye leder, men han var ikke kriger. Tol Essa mente, at magiiens magt var langt større end kampbrug. Magiiens vej var selve livets essens, virkeligheden og sandheden. Han førte vanahai mod syd og grundlagde universitetsbyen Idun i skyggen af askebjergene.

Vanahais storhed og fald
Med Tol Essa som leder blev Idun begyndelsen til den store forskning i magii. Vanahai var ikke længere krigere, men studerende og undervisere og så sig selv som de klogeste og viseste. Deres magt blev enorm, men de blandede sig ikke i andres anliggender, levede for sig selv, kun med efterkommerne fra nornestammen som tjenere. Tol Essa blev usædvanlig gammel, også af en vanahai at være, der gerne blev fem-sekshundrede år. Tol Essa regerede til han døde i 1899fR og Kilo blev vanahais nye leder. Kilo var kriger som Kronark havde været det, og snart blev grådigheden efter viden og magii atter til grådighed efter sejre og rigdomme. Da en ukendt og mystisk katastrofe tvang vanahai til at forlade Idun, valgte Kilo at føre sit folk mod nord, hvor han grundlagde Gomenore og blev kronet til konge. Med grundlæggelsen af Gomenore blev vanahai den mest dominerende art i valhel. Hvor de kom frem vandt de sejre og skabte det største land, valhel til dato har set. Cirka trehundrede år senere grundlagde de riget Annumnur i syd, som forsvarsværk mod fjenden i Nabat. Begge riger blev enorme og magtfulde, men netop kampen mod fjenden i Nabat blev efter nederlaget ved Slaget i Rinmarken i 111fR begyndelsen til vanahais undergang. Først brød Gomenore sammen under en uhørt intern grådighed, der gjorde det let for Gnathores Uru Urkilere at knuse og tilintetgøre riget. De få overlevende flygtede til Annumnur, der selv var på randen af sammenbrud. Men det var det første store menneskerige, Det Valleriske kejserige, der sendte sine hære mod Annumnur og knuste det for altid. De bragte skatte og mange tusinder af vanahaislaver med hjem og det viste sig hurtigt, at vanahaislavernes magii var yderst praktisk og snart vandt flere af dem både frihed og embeder. Vanahai med at ophøre som art, men deres blod gik videre ind i menneskeslægten.

Vanahaiblodets bånd
Det var på den måde der kom menneskebørn med drageblod til verden og man kaldte dem magikere. I begyndelsen var det forbundet med respekt og ære at have drageblod. I år 78 grundlagde troldmanden Allman Hvidstjerne Hvidstjernens Råd, der bestod af Valhels mægtigste magikere. Deres opgave var at beskytte menneskeheden mod fjenden fra Nabat og rådets medlemmer blev respekteret og æret i alle riger. I 995 var den store fjende fra Nabat besejret for altid og Hvidstjernens Råd nedlagde sig selv.

Nutidens magikere
Der fødes stadig mennesker med drageblod over alt i Valhel og hvis de opdages bliver de registreret. Anderledes står det til i Magus Narre, hvor folket er vanahin og hvor Kætterkonventionen af gode grunde ikke gælder. Her opdrages alle med muligheden for en uddannelse som magiker på Magus Terra. Uden for Magus Narre må skolerne være hemmelige og kaldes sorte skoler. Her foretages undervisningen af en enkelt lærer med en enkelt eller kun få elever. Ud over de sorte skoler, eksisterer den hemmelige internationale organisation; Huset Magus, der driver en række huse, hvor magikere kan mødes, købe magisk udstyr, udveksle ideer samt lære nyt og gammelt om magii.

Enhver med DRAGEBLOD kan bruge hin formularer til hverdag og fest, men kun den ihærdige kan opnå den ultimative indsigt i magiiens virke og magten til at bruge De gamles FORMULARER. I magikernes by, Magus Narre, er det almindeligt at læse magii på universitetet, men i resten af Valhel kan det kun læses i Huset Magii, eller på De sorte Skoler som de kaldes. Huset Magii findes i alle lande, men de er hemmelige og meget vanskelige at finde, uden de rette kontakter.










*******************



VANAHAI
Historien om vanahai begyndte i 3000fR, da dragen Vanahai Orm angreb Ligarafolkets hellige by Ligara Domus. Da det i rædsel gik op for ligarafolket, at dragen var ubesejrlig, besluttede deres dygtigste nekroalkymister at skabe et væsen, der kunne stå op i mod dragen. Det krævede en drage at bekæmpe en drage og dertil måtte de skaffe en dråbe af Vanahai Orms blod. De iværksatte et selvmorderisk angreb, hvor tusinder døde under dragens magt, men de fik hvad de kom efter og ud af drageblodet skabte de Kronark. Selvom Kronark ikke kunne besejre Vanahai Orm alene, var han en succes og man skabte yderligere tusind af arten, før det lykkedes at dræbe den mægtige drage. Men det var ikke nok for Kronark, da dragen var besejret, vendte han tilbage til Ligara Domus for at gøre sig selv til konge og sine artsfæller til nobilitet. I ti år levede ligarastammen som slaver for deres egen skabning og de forstod, at de blot havde dræbt Vanahai Orm for at skabe en ny Vanahai – og det blev den nye arts navn. Efter ti års slaveri lykkedes det ligarastammen at skabe et nyt væsen, snitalfen, der tvang Kronark og hans Vanahai på flugt, før de selv forlod Ligara Domus og overlod ligarastammen til sig selv.

I fem år hærgede Vanahai, plyndrede hvor de kom frem og spredte skræk og rædsel overalt. Da Kronark hørte om Flodernes Bjerg hvor den rigeste menneske-stamme, nornerne, boede, besluttede han at føre sit folk dertil. Vanahai var mennesket overlegne og krigen blev kort. Flodernes Bjerg blev plyndret og de overlevende blev taget med som slaver. Kronark var kriger og gav sit folk sejre, men da de første gang mødte en hær af onokil, stod de pludselig over for en ligeværdig modstander. Vanahai overlevede kun med nød og næppe og Kronark faldt på kamppladsen. Det var Tol Essa, der blev vanahais nye leder, men han var ikke kriger. Tol Essa mente, at magiiens magt var langt større end kampbrug. Magiiens vej var selve livets essens, virkeligheden og sandheden. Han førte vanahai mod syd og grundlagde universitetsbyen Idun i skyggen af askebjergene.

Med Tol Essa som leder blev Idun begyndelsen til den store forskning i magii. Vanahai var ikke længere krigere, men studerende og undervisere og så sig selv som de klogeste og viseste. Deres magt blev enorm, men de blandede sig ikke i andres anliggender, levede for sig selv, kun med efterkommerne fra nornestammen som tjenere. Tol Essa blev usædvanlig gammel, også af en vanahai at være, der gerne blev fem-sekshundrede år. Tol Essa regerede til han døde i 1899fR og Kilo blev vanahais nye leder. Kilo var kriger som Kronark havde været det, og snart blev grådigheden efter viden og magii atter til grådighed efter sejre og rigdomme. Da en ukendt og mystisk katastrofe tvang vanahai til at forlade Idun, valgte Kilo at føre sit folk mod nord, hvor han grundlagde Gomenore og blev kronet til konge. Med grundlæggelsen af Gomenore blev vanahai den mest dominerende art i valhel. Hvor de kom frem vandt de sejre og skabte det største land, valhel til dato har set. Cirka trehundrede år senere grundlagde de riget Annumnur i syd, som forsvarsværk mod fjenden i Nabat. Begge riger blev enorme og magtfulde, men netop kampen mod fjenden i Nabat blev efter nederlaget ved Slaget i Rinmarken i 111fR begyndelsen til vanahais undergang. Først brød Gomenore sammen under en uhørt intern grådighed, der gjorde det let for Gnathores Uru Urkilere at knuse og tilintetgøre riget. De få overlevende flygtede til Annumnur, der selv var på randen af sammenbrud. Men det var det første store menneskerige, Det Valleriske kejserige, der sendte sine hære mod Annumnur og knuste det for altid. De bragte skatte og mange tusinder af vanahaislaver med hjem og det viste sig hurtigt, at vanahaislavernes magii var yderst praktisk og snart vandt flere af dem både frihed og embeder. Vanahai med at ophøre som art, men deres blod gik videre ind i menneskeslægten.








