Valhels økonomi
Om valuta og handel i Valhel.

Den første form for handel var tuskhandlen, hvorved man byttede sig til ting, som man ikke selv kunne fremstille. I nord var det hovedsageligt det toradiske folk, der tog tuskhandlen op, mens det i syd var de tidlige Rumakanere. Efterhånden indførte man et værdimål, i reglen kvæg, men også andre værdimål som møllesten og madspyd blev brugt. Med den stigende civilisation, den tiltagende samfærdsel til lands og til vands fremmedes handlen, og det var særligt rumakanerne, der blev det store handelsfolk, da de koloniserede kysten langs Sydhavet i årene fra 100fR og frem til år 100. Der skulle gå næsten 1000 år før handelsbyen Asit Dur overgik Rumanoths hovedstad Khan og blev Valhels største handelscentrum i 1085.

De første penge
De første penge blev fremstillet af ædelmetal, præget med et garantistempel for ægthed og vægt. Mest almindeligt var brugen af sølv og guld, der blev hugget i bestemte vægtenheder som Flat (sølv) og Dukater (guld), ofte præget med en konges eller anden fyrstes profil og navn. Dette system udviklede sig i begyndelsen af 100 tallet og fungerede helt frem til 1009, hvor Autarken i Triptagon grundlagde Statsbanken, der udstedte banknotaer til borgerne. Det var den første form for valuta, selvom dens værdi helt og aldeles blev besluttet af Statsbanken alene, og iøvrigt ikke kunne bruges i andre lande.

Den første valuta
I 1019 havde handlen med guld som betalingsmiddel fået guldets dæmon, Hafnor, til at vokse og hans magt havde spredt sig til det meste af det rumakanske rige. Mere end to trediedel af handelsstanden var blevet hekse under Hafnor og sultanen forlangte en løsning. Den kom  fra en uventet kant, da den uanseelige bogfører Abul Khayr, ansat ved DaLoot, sultanens skatkammer, fremstillede problemets kerne; hver gang et stykke guld gled fra en hånd til en anden, gav det mana og dermed magt til Hafnor. Abdul Khayr foreslog derfor at sultanen skulle oprette en guldreserve i DaLoot og præge nye mønter, der ikke var af ædelmetal. Værdien af de nye mønter skulle bestemmes af guldreserven, så det samlede antal mønter havde samme værdi som den samlede guldreserve. De kaldte deres nye mønter for halvmåner og på et enkelt år minimerede sultan Aliman Turkseven handlen med guld i sådan en grad, at Hafnor flygtede til Noxius, for at samle kræfter i et land, der stadig handlede med guldmønter.

Hafnors fald
Hafnor hærgede i Noxius i fire år og blev først stoppet, da en lille gruppe, herunder den senere så berømte magiker Storm, hørte rygter om hændelserne i Rumanoth og drog dertil for at finde Abul Khayr. På den tid var den uanseelige bogfører dømt for korruption og sad i fængsel. Men i ly af natten, lykkedes det at snige sig ind til ham og få den sande historie om Hafnors natur og problemet med guldet som betalingsmiddel. Da denne historie nåede kongen af Noxius, besluttede han straks at slå nye mønter. De blev fremstillet af en metallegering, der ikke var af ædelmetal, og ligesom den rumakanske halvmåne blev Vaimarken også værdisat efter guldprisens faste grundlag. Da først Noxius havde taget dette skridt, gik der ikke længe før de ævrige stater fulger efter og på den måde mistede Hafnor sit fodfæste som guldets dæmon. Hafnor blev dog ikke besejret for altid, snart genopstod han igen som Handlens dæmon, men det er en anden historie.

Valutakrigen
I 1019 begyndte en farlig tendens. Staterne så høj status i at have en valuta, der var mere værd end de øvrige staters. Både Kurien, Noxius, Rumanoth og Algundur pressede derfor deres valuta i vejret, ved at forøge guldmængden i reserverne uden at trykke flere penge. Denne guldhamstring resulterde i den store valutakrig, pengene blev så meget værd, at den mindste pengeenheds værdi lå langt over de fleste dagligvarers pris. Det tvang store dele af befolkningerne til at vende tilbage til tuskhandlen og dermed ophørte valutaerne med at være det almene betalingsmiddel. Den økonomiske stabilitet brød sammen og valutaerne mistede sin reelle værdi, fordi værdien af dem lå så højt at pengene ikke kunne bruges og hele pengesystemet brød sammen i 1021. I den tid vendte mange tilbage til betaling i kobber, sølv og guld, hvilket næsten knuste valhels mange banker og børser.









Den frie valuta
I 1023 begyndte den noxmanniske Vaibank at opbygge sine egne guldreserver og i 1024 begyndte de at trykke deres egne papir-penge; Vaimark. Med flid og integritet lykkedes det Vaibanken for at sikre troværdigheden til vaimarken og indenfor få år blev det den mest brugte valuta i hele Valhel. Andre fulgte snart efter og på den måde blev det i sidste ende bankerne, der påtog sig opmagasineringen af guldreserver og på den måde blev garanten for valutaernes værdi og købekraft. I dag er der seks banker, der står bag de seks anerkendte valutaer. Den syvende valuta er de rolgornske kakler, der udstedes af Folkebanken og fremstilles af brændt ler. Kakler er ikke en anerkendt valuta og kan kun benyttes i Rolgornia. 

Banko Di Khan | Rumanoth | Halvmåner
Rigsbanken | Algundur | Rigsdaler
Kuria Banka | Kurien | Runkler
Nordlandske bank | Nandel | Kroner
Vaibanken | Noxius | Vaimark
Statsbanken | Triptagon | Stekler
Folkebanken | Rolgornia | Kakler



Kapitalen
I vinteren 1070 opstod en større international krise, der havde sin oprindelse helt tilbage fra valutakrigen fra 1019 til 1020.

Med de nye banker og de mange valutaer, blev der ofte strid om valutaernes værdi. Man oplevede store forskelle på valutakurserne verden over, og det endte i en frygtelig krise, da flere spekulanter havde fundet en metode hvormed de kunne tjene enorme summer, ved at veksle valutaer, der hvor kursen var lavest. Det kostede bankerne mange penge og flere valutater gik konkurs.






I Asit Dur sad Handelfyrsten i Perlemorsslottet Asitol og kæmpede sammen med byens handelsfolk mod den usunde spekulation og her blev det vigtigeste middel oprettelsen af en statsbank. Han opførte datidens højeste bygning ved Plaza Banka, hvor Statsbanken skulle have til huse. Han gav den navnet Kapitalbanken, men allerede samme år ændrede den navn til det alle alligevel kaldte den; Kapitalen.

Man satte byens bedste prokoratorer og administratorer i bankens bestyrelse med præsident Ottokar Hammel i spidsen. Det blev Kapitalens hovedopgave at bestemme værdien af en valuta, og for at hjælpe byens handelsfolk og banker, udskrev Kapitalen en daglig officiel liste over valutakurserne. Senere blev det ophævet til lov, at disse kurser skulle følges. Det viste sig hurtigt at få betydning, også uden for byens mure. Det blev almindeligt, at bankerne rundt om i Valhel fulgte Kapitalens valutakurser. Det var en stor hjælp i kampen mod valutaproblemerne, og med opfindelsen af teleskriptum, kunne kapitalens Kurser hurtigt komme rundt til alle Valhels markeder, der på den måde blev opdateret jævnligt. Det blev begyndelsen til en lang æra for Kapitalen, der med sin nyvundne status blev styrende for alle Valhels valutaer. Det gav dem stor indflydelsen langt ud over Asit Durs grænser, men da det samtidig løste mange problemer for den voksende handel, accepterede man denne magtfordeling.





 Valutaen var ude af kontrol og ingen vidste hvor mange penge der var fremstillet, så det var umuligt for Kapitalen at værdisætte pengene, da guldkrisen endelig var forbi. Det var datidens præsident af Kapitalen, William Antonsen, der indkaldte alle Valhels statsbankdirektører og ledede forhandlingerne om en løsning. Det var en svær tid, men handlen var ved at gå i stå uden et troværdigt valutasystem og det tvang statsbankerne i knæ. Kapitalen skulle ikke længere bestemme valutaerne værdi ud fra guldreserver, men ud fra den produktion og handel, staterne præsenterede. Det var en voldsom indgriben i staternes selvstændighed, men det lykkedes alligevel William Antonsen at fortsætte forhandlingerne, der endte med et stort kompromis; Valutaaftalen af 1159. Det blev ikke staterne, der skulle udlevere sine økonomiske oplysninger, men statsbankerne. På den måde tilfredsstillede man Valhels magthavere, der ikke ville acceptere nogen fremmed magt snuse i deres økonomiske rådigheder, og statsbankerne var jo magthavernes, så de måtte bare parere ordre. Man aftalte at Kapitalen skulle gøre deres valutavurdering og én gang i kvartalet og oplyse statsbankerne om, hvor mange penge de skulle holde tilbage eller trykke, for at sikre, at alle Valutaer var det samme værd. På den måde ville 1 Vaimark altid svare til 1 Rigsdaler og så videre. Systemet viste sig at virke og det løste ikke bare problemet, men lettede handlen, så den floredede og blev grundlaget for den maskinelle revolution, der lå lige om hjørnet. Snart blev behovet for valutavurdering større og i dag vurderer Kapitalen valutarene hver dag.


Børserne
Den bygning, eller det sted, hvor handelsfolk mødes for at afslutte forretninger. Navnet stammer fra det rumakanske byrsa, som betyder læderpung. Første børs opstod i Khan i 531 og i 558 blev det Asit Durs tur. Men disse første børser var varebørser; hvor det hovedsageligt var korn og tilknyttede forretninger, som blev foretaget. Senere, da pengeøkonomien opstod, kom fondsbørs til handel med værdipapirer og valutaer. Børsens betydning ligger væsentligt i, at der kan findes officiele fastsættelser af dagens priser og kurser sted, de såkaldte noteringer, der foregår efter vedtagne regler, foreksempel under kontrol af særlige udvalg eller ved edsvorne mælgeres hjælp. Handelsfolkene sættes derved i stand til at følge markedsbevægelserne hjemme og ude. Mellem de forskellige børser indbyrdes består en vidtstrakt efterretningstjeneste, så man i børstiden stadig kan holde sig underrettet om opfattelsen rundt om i verden og træffe sine dispositioner derefter.

Handelskamrene
Intitution, der er oprettet for at støtte og fremme handelslivet som helhed, dels i landet selv, dels på afsætningsmarkederne. Det første handelskammer oprettedes i Asit Dur 650, og siden da er der oprettet handelskamre i de fleste lande. Det er ofte handelskammeret som ejer børserne.



**********************



KAPITALEN
Der findes seks stater, der trykker sine egne PENGE og de er alle, med undtagelse af Rolgornia, medlem af den magtfulde og internationale institution Kapitalen. Kapitalen ligger i Asit Dur og er den institution, der bestemmer værdien af de enkelte staters PENGE, baseret på statsfinancielle beregninger. Af historiske årsager, er det Kapitalens pligt at sikre at alle staternes PENGE altid har samme værdi, derfor er det Kapitalen der bestemmer hvor mange PENGE staterne må trykke.





