Metafysika





Åndeverdenen
»Lad ikke den uforstandige vandre af åndernes stier, thi den, der ikke kender vejen, farer vild og fortabes som en viljeløs sjæl i manastrømmen.«. Således står det i Hishennas skiftrulle, der er den ældste nedskrevede tekst om åndemaneri vi kender. Det er sande ord, intet er så krævende for balance og kontrol som åndemanerens virke. Åndemaneren må gennemgå en indvielsesproces for at tilegne de ekstatiske ritualer og dermed opnå den bevidsthedstilstand hvori man kan kontakte sine ånder, for at hente hjælp og visdom til sig selv eller andre.


Mana er livets essens, det stof vilje er gjort af, en åndelig parallel til naturen. Det var da livet opstod, at mana opstod, men de opstod i hver sin verden. Livet opstod i naturen og mana opstod i åndeverdenen. De er hinandens spejlbilleder, ingen af dem er originalen, de er kun poriginalen i sammenhæng.

Åndeverdenen opstod sammen med livets opståen, før livet kom til, var der heller ingen ånder.



Ånderiget er





Hinsides naturens verden findes ånderiget, hvor ånderne holder til. Over ånderne er dæmonerne og over dæmonerne er dæmonherrerne. Dæmonherrerne repræsenterer både fysiske ting men også fænomener som frugtbarhed, handel og produktion. Ordet dæmon kommer af det vemlandske daimon, der betyder en ulykkebringende guddom og fremstilles almindeligevis som grufulde væsener, der er skyld i menneskelig ulykke, lidelse og død. De tre skriftsreligioner betragter dem i forskellig grad som det onde i det guddommelige kosmiske drama, men de dyrkes også som kraftgivende entiter af spiritister og hekse og i visse kulturer som guder. Ifølge dæmonologien er ånderiget den sande verden, som en flod af evig rislende energi til alt liv og vilje. Den har sit udspring ved Kor, verdenslyset hvor ånderne og dæmonerne fødes og løber ud i Korbul, den store afgrunds dyb, hvor alting opsluges. Dæmonerne er opdelt i et skarpt hierarki, hvor Dæmonherren er øverst og lige efter kommer skarakiaen. Det er sjældent dæmonherrer og skarakiaer viser sig, mens dæmonerne længere nede i hierariet er mere hyppigere gæster. Dæmonerne udseende varierer i stor grad, men har ofte genkendelige træk fra dæmonherren, den er underlagt.

Shadim
Nederst blandt de laveste dæmoner findes shadimerne. Underkuede og sledske adlyder de blindt højerestående dæmoner og håner ånderne, der ligger under dem. De bruges som oppassere, oprydder, tjenere og andet tarveligt arbejde.

Malahim
Uregerlige og utilregnelige er de hidsige malahimer, der flittigt anvendes som sendebud og spioner. Af alle dæmoner er malahimerne dem, vi oftes møder i naturens verden, for det er dem, som holder øje med mennesket gøren og laden.

Balskari
Den krigeriske men disciplinerede balskari i perfekt til brug som soldat eller vagt. De sætter ære i at adlyde og ofre sig for sin herre. De er frygtløse og grusomme i deres hærgen, udviser ingen nåde eller tanke for andet end krigen og æren.

Sefnaraf
Lige under skarakiaen findes Sefnarafen, selvhøjtidlige og aristokratiske dæmoner. De benyttes som rådgivere i fredstid og som generaler i krig. Som de øverste dæmoner under skarakiaen er Sefnarafen den dæmon, som mest har med de laverestående dæmoner at gøre og er den som uddelegerer opgaver og pligter.

SKARAKIA
Dæmonherrerne uddelegere somme tider dele af deres domæner til loyale dæmoner. De kaldes SKARAKIA og får den uindskrænkede magt over det område de er tildelt. Blandt de mægtigste og mest frygtede SKARAKIA er LAHANA, der af Bayer, mørkets dæmon, har fået magten over skyggerne og derfor er skyggernes dronning. NYALA er mareridtets herskerinde, udnævnt af Azile, drømmenes dæmon og næsten lige så frygtet som LAHANA. SKARAKIAER handler på egne hånd og driver deres underdomæner lige så diktatorisk som dæmonherren driver sit domæne.

BUDBRINGERE
Alle dæmonherrer har utallige horder af BUDBRINGERE, der bruges som sendebud og krigere i naturens verden. Det er oftest BUDBRINGERNE, der viser sig i den fysiske verden, dem der sender varsler til mennesket eller plager dem med rædsler og lidelser.

EKTOPLASMA
Når DÆMONERNE viser sig i den fysiske verden, bliver de nød til at tage en fysisk form. Den fysiske form dannes af en metafysisk substans, der opstår når DÆMONERNES ånd presser sig ind i vores verden. Substansen kaldes ektoplasma og selvom den synes som et fysisk materiale, der kan føles og ses, kan det ikke skades på almindelig fysisk vis. Derfor kræver det særlige ÅNDEVÅBEN, før man kan skade DÆMONERNE.



Åndemanerkulturen
Opstod blandt de tidligste kulturer i Suborien omrking 7000-6000fR og de første kendte civilisationer; tukkufolket, urpafolket og ligarafolket (6000fR-2000fR) skabte samfund hvor tilbedelse af forskellige ånder var almindelig praksis. Den sidste store kultur af åndemanere var druiderne, selve rygsøjlen i Det Valleriske Kejserrige (600fR-28). En religiøs strid førte til at druiden Silmar flygtede fra sin dødsdom og bredte sin tro på den ene Gud, Al'Deus, i Valhels sydligste riger. I 420fR besejrede han sultanerne i Ruman og gjorde sin ven, Ababed, til enevældig Sultan. Han selv satte sig som religiøst overhoved, Lovbringeren, og grundlagde den første religion; Lovtroen, der endnu er den absolut herskende religion i Suborien. Efter Druideordenens fald voksede den anden religion op, monopatismen, der mente, der kun var én Gudinde for alle mennesker; Nilea. I samspil med Palurion Nox og Grundlæggelsen af det mægtige rige Noxius, lykkedes det at nedkæmpe de sidste rester af åndedyrkelsen i det meste af Valhel og erstatte den med en modificeret udgave af monopatismen. Først i år 1000 lykkedes det Runkel Svumborg at knuse det monopatiske religionsmonopol i Valhel, da han tvang Monomonarken Innomortis d. 22 til at ophæve forbudet mod andre religioner og hans ven Ottar Saxenhöffer grundlagde senere den pagtistiske religion på baggrund af Runkel Svumborg opstigelse til gud.

Religionerne har altid set sig vred på åndemaneri, fordi det hører sammen med tanken om flerguderi. De tror bestemt på ånderne, men de er bedrageriske og ikke beregnet for tilbedelse. At gøre så, er kætteri. Særligt monopaterne og de lovtro, der begge er monoteistiske religioner, opfatter åndemaneri som afguderi, mens pagtisterne nok mener, man kun skal tilbede én gud, men dog anerkender der er flere guder. På de måde har særligt de ældste religioner presset og direkte bekæmpet åndemaneri gennem tiden. Kronen på værket var, da Den Internationale Organisation vedtog Kætterkonventionen i 1181, hvormed åndemaneri blev forbudt ved dødstraf i de fleste af Valhels stater. Men med staternes nedbrud og en altoverskyggende fjende ved Droans tilbagevenden, brød DIO sammen og effektivt nedlagt i 1212 - og dermed ophørte Kætterkonventionen af 1181. 

Der lever stadig mange naturfolk i Valhels fjerne områder, hvor åndemaneri dyrkes som det er blevet i årtusinder. I Valhels civilisationer lever åndemanere således meget diskret. Naturligvis er der mange kvaksalvere, der lever af at "tale med de døde" på de pårørendes vegne eller se i fremtiden. Det er et meget populært fænomen, særligt i storbyerne, hvor man udsættes for spåkort, krystalkugler og åndebrædt, men disse remedier anses af staterne som uskadelig underholdning, hvorfor mange åndemanere lever i dække som medie eller seer.

I Valhels sydlige lande og i særdelshed i Suborien er åndemanerkulturen udbredt og lever side om side med Lovtroen. Den Lovtro tilbeder Al'Deus, men ligger gerne et offer til de ånder, der kan hjælpe i livet og der findes ikke bare templer, præster og præstinder for ånder, men hele ordener og skoler.

Gamradh er en hestenation, hvor dyrkelsen af Hesteguden RIMFAX er statsreligion og en grundfæstet kultur, baseret på åndemaneri. Det religiøse hierarki og præstesystem udfolder sig i den militære orden, med konge og ypperstepræst som en og samme person. Denne kultur er Valhels ældst bevarede kultur og ligger i en uinteressant del af Valhel, hvorfor de lades være i fred. Gamradh har på sin side ingen interesse i et internationalt samarbejde og finder isolationen velkommen.

Ånderne
Åndemanere betragter ånderiget som en flod af evig rislende energi til al liv og vilje. Den har sit udspring ved Kor; verdenslyset, og løber ud i Korbul; Den store afgrunds Dyb. I ånderiget findes to arter af væsner, der begge består af ÅND og MANA; dæmonerne og ånderne. Men hvor dæmonerne kæmper om pladsen for ikke at blive drevet i dybet, er ånderne selve flodens dråber. Ånder viser sig ikke fysisk i form af plasma, som dæmonerne, men i form af vinde, ild, sygdomme, dyr, vand, jord, planter og andre almindelige fysiske fænomener. Lys og mørke er ikke to sider af samme sag. Hvor lyset er selve ånderigets essens, er mørket derimod en dæmon og et frygteligt grådigt væsen, der æder af lyset og dermed altings eksistens.

Sjælen
Der er også ånder, der ikke findes i Ånderiget, fordi de fødes i kødet og vokser med den fysiske krop. Den nu uddøde urtrold, Orkus, var det første væsen, der blev født med sin ånd i kødet og det var de senere druider, der gav det navnet sjæl (fra mori siala, ’adskilt fra alt’). Sjælen er hjemsted for menneskets vilje, tanker, følelser, forestillinger og erindringer. 

Viljen til alt findes i ånderverdenen, for det er ånderne, der er de fysiske tings årsag. Men hvor ånderne er bundet af sit formål - vindens ånder kan ikke lade være med at blæse, handlens dæmon må vedblive med at handle - er sjælen ikke bundet af åndeverdenens formål. Derfor har væsner med sjæl både bevidsthed og egen vilje til at bestemme sit eget formål. Alle efterkommere af Orkus har sjæl, hvilket vil sige alle TROLDE, SNITALFER, UMNOL samt MENNESKET.

Zyljot
Sjælen er en ånd og har derfor også sin plads i åndeverdenen. Men da sjælen fødes i kroppen, efterlader den blot en tom plads i åndeverdenen, som en fastfrossen krystal, kaldet et zyljot. Dette zyljot er forbundet til sjælen med en astral navlestreng, der krydser den ubrydelige grænse mellem ånd og natur.

Når kroppen dør, farer sjælen ind i sit zyljot, hvorfra den rejser videre til dødsriget, der er sjælenes endestation. Hvis sjælen ikke kan drage til sin zyljot, vil den vandre hvileløst rundt som spøgelse. Når hekse pålægges hekselænke, er det heksens zyljot, der lænkes til dæmonen og når prædikanten får rimkim, bindes zyljotten til rimstenen.

Almindeligvis har mennesket ikke kontakt til sit Zyljot og bruger det ikke til noget, da det som udgangspunkt er utilgængeligt. Men her kan den svære indvielsesproces gennem ekstatiske ritualer give ÅNDEMANEREN den bevidsthedstilstand, det kræves for at opnå adgang til sit zyljot. Inde fra zyljotten kan ÅNDEMANEREN kontakte ånderne, for at hente hjælp og visdom til sig selv eller andre.



*************************************



DØDSRIGET
Dødsrigets er sjælenes sidste opholdssted, det dybeste og fjerneste rige i åndeverdenen. Oprindelig var dødsriget et opholdssted for alle døde sjæle, men med menneskets tilbedelse af domæneherrer og guder, åbnedes op for alternative måde at tilbringe efterlivet på - til højbords med sin herre. For alle andre sjæle går vejen til dødsriget "nedad og mod nord", hvor deres sjæle for evigt vil vandre i de dødes by. Dødsriget skildres som et trist og glædesløs sted, hvor Døden straffer de værste syndere og gudsfornægtere med ilden Hel og pisken Anger. På den måde er dødsriget blevet den evige søvn for nogen og den evige smerte for andre. Døden selv beskrives som truende og rædselsvækkende at skue, halvt blåsort som et lig, halvt kødfarvet som et levende menneske. Øjnene er sorte men flammende af kolde skygger, i bæltet bærer han kniven Sult og i hånden bærer han pisken Anger. I hans hal står Hævn, tronstolen af ben og knogler, fast placeret for enden af langbordet Hunger. Døden vil ikke have hekse under sig, for kun guder må have tilbedere, men der findes en mægtig og hemmelig magisk formular, der kan tvinge ham til at gøre det alligevel. Derfor er det kun magikere der kan bliver hekse af Døden - og når de bliver det, kaldes de Heksekrigere.



ÅNDERIGET
Ånderiget er den sande verden og er som en flod af evig rislende energi til alt liv og vilje. Den har sit udspring ved Kor, verdenslyset hvor dæmonerne fødes og løber ud i Korbul, den store afgrunds dyb, hvor dæmonerne opsluges. Kun de mægtigste dæmoner har magt nok til at at blive i ånderiget, nogle endda så mægtige, at de skaber deres egne domæner, der kan beskytte dem mod at blive opslugt i det store afgrunds dyb. Men der kommer hele tiden nye dæmoner til, der prøver at tilrane sig magt og domæner. Mange af dem vælger at tjene de store domæneherrer, for at tilrane sig noget af deres beskyttelse mod tilintetgørelsen.



******************


Kultsted

Et kultsted består af et tegnet og indviet pentagram, der udskiller stedet fra virkelighedens verden og forbeholder det til dæmontilbedelse, fordi dæmonherrens nærvær opleves gennem det indviede pentagram. Kun på et kultsted kan HEKSEN lære sine FORBANDELSER og enhver hekselærling kan lavet et. Når ritualet er færdig, fjernes sporene af kultstedet, så det ikke kan afsløres. Nogle kultsteder har ligget det samme sted så længe, at det med tiden har fået åndekrafter, til at beskytte sig selv mod uindbudne og det samme gælder for kultsteder, der er anlagt af dæmonherrens skarakiaer.

Kultkraft
Kultsteder har en åndekraft, der trækker -1 KRAFT fra alle, der ikke er hekse af den pågældende dæmonherre og som opholder sig på kultstedet.

Dæmonstøtte
Statuer eller andre symboler af dæmoneherren. Det kan være alt fra diverse statuer til små symboler, som har betydning for det. En dæmonstøtte giver -10 PSYKE i hver KAMPRUNDE til KARAKTERER, der opholder sig på et kultsted, hvis de ikke er HEKS af kulstedets dæmonherre. Dæmonstøtter er kun aktive så længe kultstedet er aktivt.

Heksegryde
Gryden er et af de symboler, som er tæt knyttet til HEKSEN og med god grund. Kun de mægtigeste HEKSE får en heksgryde af dæmonherren og så længe den bobler og syder, genvinder alle HEKSE af den pågældende dæmon fuld KRAFT ved seks timers søvn, såfremt man sover på kultstedet. Gryden repræsenterer fødslens gave, dødens befrielse og genfødelsen, samt liv, frugtbarhed, kundskab og inspiration.

Blodbægeret
Blodbægeret bruges praktisk til at opsamle blodet ved ofringer og bruges under ritualer. Rent symbolsk repræsenterer den kvinden, det feminine og elementet vand. Det er åbent, modtagende og passivt. Bægerets udformning kan variere meget - alt efter hvad der synes rigtigt for den enkelte, og hvad der kan fremskaffes. Ved at drikke af Blodbægeret og sove seks timer på kultstedet, vil HEKSE under stedets dæmonherre genvinde til fuld PSYKE.

At ødelægge et kultsted
Et kultsted kan kun ødelægges ved at bryde pentagrammets kraft. Det kræver stor indsigt i DÆMONOLOGI at knuse et kultsted, uanset hvor magtfuldt det er. Det kræver 5 vellykkede RUL:DÆMONOLOGI startende fra LET, NORMAL, VANSKELIG, SVÆR og HÅRD, i nævnte rækkefølge. Et knust kultsted er uden kraft og diverse hekseredskaber mister deres effekt.












*****************************


MAGOG
Dæmonherre for Rædsel
Herre af De uhyggelige haller og gysende kilder, rædslernes dæmon
Mest uhyggelig af alle dæmonherrer er Magog, rædslernes og det uhyggeliges dæmon. Grusom af vælde med bloddryppende, forvredne tentakler fra det mægtige gab under brændende øjne af grønt flammende ild. Dens krop er som mørket, en konstant bevægelig og lydløs substans af krybende fangarme. Den hersker i De uhyggelige haller, hvor den suger fra De gysende kilder, der fyldes af mana hvergang en sjæl oplever et gys. Det er ikke grusomheden bag gyset, der interesserer Magog, det er den rislende, rædselsfulde følelse af angst, som giver ham magt. Derfor er Magog fjende ad døden, for uden liv er der ingen sjæl at gøre bange. Magog er i evig krig med Azile og det sted hvor krigen hærger, er det rige, hvor den sovende sjæl får mareridt. Krigen mellem Azile og Magog foregår i åndeverdenen og er nødvendig, derfor anser heksene af de to dæmonherrer ikke hinanden som fjender, selvom de nok har et skævt øje til hinanden. Magog har sjældent noget at gøre med sine hekse, men forventer at de spreder gys og uhygge til menneskene.


AZILE
Dæmonherre for drømmene
Prinsessen af det Blå bjerg, søvnens og drømmenes dæmon
Den mest sleske og konspiratoriske blandt alle dæmoner er Azile, søvnen og drømmenes dæmon. Det er til hendes rige, sjælen drager, når kroppen sover og det er i hendes rige drømmene opleves. Hun er intrigernes ukronede dronning, forrædderisk og svigefuld, men uimodståelig i sin behagelighed. Utrætteligt lægger hun sine planer, for en dag at fange alle sjæle i sit drømmerige og aldrig at lukke dem ud igen. Azile er en bevidst dæmon, der kan lægge planer over århundrede og forhandle sig til resultater. Det er almindeligvis stikkere, forræddere, sladrehanke og svigefulde, der bliver hekse af Azile. Død og liv har ingen betydning for Azile, alt hun interesserer sig for, er sjælene.

IZUZ
Skarakia for inspiration
Af Aziles skarakiaer er Izuz den mest omgængelige. Izuz er vogter af inspiration, fantasi og dagdrømmeri og holder af det vågne menneske. Izuz taler således de vågnes sag i Aziles drømmehaller, men netop derfor holdes hun i kort snor og begrænses i sin udfoldelse. På den måde er inspirationen en sjælden gæst i de vågnes sjæle. Izuz ville gerne give inspiration til alle, men må prioritere den magt hun får stillet til rådighed af Azile. Izuz elsker 

BUFAZ
Skarakia for søvn
Den fedeste og mest dovne af alle dæmoner er Bufas, ladhedens konge og Aziles mest betroede skarakia. Bufas leder drømmekrigerne og leder slaget mod de vågne, ved konstant at sende drømmekrigerne mod sjæle og ånder i den fysiske verden. Frygtelig i sin urokkelighed hersker han slumrende fra sin tronseng af vildfarne sovende sjæle dybt i Drømmehallerens kældre.

NYALA
Skarakia for mareridt
Hæslig og rædselsvækkende er Nyala, mareridtets dæmon. Hun vil altid ligne netop det, beskueren frygter allermest og hun kender til menneskets angst. Nyala hærger mest i drømmeriget, hvor hun plager de drømmende sjæle, skaber skræk og rædsel, der kan tage en hel dag at fortage sig i den vågen krop. Men Nyala hersker over sine marer, som hun sender ud i den fysiske verden, for at angribe forsvarsløse og sovende bæster.



BAYAR
Dæmonherre for mørke
Vogter af den store afgrunds dyb, mørkets dæmon
Bayar er mørket, den største rædsel, den snigende gift. Snedig og snu, grådig og altomfavnende er Bayar den mest frygtede af alle dæmoner, både blandt mennesker og dæmoner. Grusom, nødeløs søger Bayar til stadighed at kontrollere verden og fylde den med sit mørke. Bayar er en bevist dæmon, der kan tænke, lægge planer og forhandle. Derfor er Bayer en frygtelig fjende og kun de mest skruppelløse vælger at lænke sig til mørket. Bayars er den dæmon man ved mindst om, dens oprindelse er ukendt, bortset fra, at den skulle komme fra den store afgrunds dyb. Bayar kommer først, Bayar følger atter, Bayar ender liv, Bayar knuser latter.

ONGUL
Skarakia for natten
Ongul er nattens dæmon, konge over skumring og midnat. Blev til da mennesket i sin tidligste alder begyndte at tilbede natten og har siden regeret over den side af urhavet, der henligger i mørket. Nådeløs og indhyllet i mørke er Ongul, men har siden han fik et glimt af Luzia, selvmordet dæmon, i sorgmodigheden have, elsket hende af hele sit mørke hjerte. Hver nat åbner Ongul sine porte på vid gab, så Luzia kan komme ind til ham. Derfor er de dødes ånder aktive om natten.

MOLOK
Skarakia for mørkerædsel
Molok er besættelsens mester, skabt til at besætte bæster for at plante en spire til mørkerædsel i deres sind. Således driver Molok Bayars propaganda og spreder skræk og rædsel til enhver om mørket og dets yngel. Snigende og luskende som en mørkeklump med lange tentakler. Molok er lyden af trin bag dig i mørket, han er den hule klukken fra kælderen, det snigende ukendte hvor øjet ikke kan se.



LAHANA
Skyggernes dæmon
Lahana, datter af urfundamentet Asbrak, er den ældste af Bayars skarakiaer. Hun er skyggen, hvor der er lys, er hun bag alt. Alle skygger er hendes slaver og informanter, hun er skyggegængernes herskerinde og hærfører. Lahana fungerer som Bayars efterretningstjeneste, det er hendes opgave at informere Bayar om alt hvad der rør sig af interesse, en opgave hun udfører med fryd og grundighed. Lahanas krop er skygge, kun øjnene er synlige som grønne flakkende lys.



HELRAN
Dødsrigets herre, dødens dæmon
Dødsriget blev til, da mennesket begyndte at forholde sig til døden med ritualer og ceremonier. Dødsriget er det sted hvor sjælene drager til efter døden er indtrådt og blev oprindeligt til med en tom domænetrone, det vil sige uden domæneherre. Dødriget var kun for døde sjæle, ingen kunne være herre, ved at herske over de døde. Men det utænkelige skete, da onokilen Droan, den sorte cencor af Drømmevæverne (Se Bæstariet), flygtede bort fra Valhel via Gundagundhs porte gennem underverdenens tre riger og tilsidst ankom til dødsriget. Her kom han udvidende til at hvile på den tomme domænetrone, hvorved dødriget fik en domæneherre. Som onokil er Droan uden ånd og hermed opstod den første dæmon med ikke ånderlige aner. Som domæneherre blev Droan naturligvis ånd, men som onokil forblev han sig selv med egen vilje. Droan kan ikke lide at være dødens dæmon men er uløseligt forbundet til dødsriget, som han ikke kan forlade. Evigt søger han at finde vejen til de levendes verden og slippe af med dødsrigets forbandelse. Det er ikke ualmindelig at dødsriget kaldes Droanum, efter dets Herre. Droan har kun én Skarakia, som han blev tvunget til at tage til sig, mod sin vilje. Dødriget har også en budbringer, men han var der længe før Droan kom og vil kun nødigt underkaste dødens dæmon. De eneste af dødens tjenere, der er ham loyale og tro er hans egne Kabaal-krigere. Droan vil ikke have hekse under sig, men der findes en mægtig og hemmelig magisk formular, der kan tvinge ham til at gøre det alligevel. Derfor er det kun magikere der kan bliver hekse af Droan - og når de bliver det, kaldes de Heksekrigere (Se Uhyrer/Heksekriger).

LUZIA
Skarakia for selvmord
På druidernes tid voksede en nådesløs pige op, der grundlagde en af de frygteligste kulte i historien. Hun ville være heks af Droan, men da hun ikke var magiker -  der slet ikke fandtes på den tid - skabte hun en kult, hvor hun overtalte unge piger til at begå selvmord til Droans. Mange tusind unge piger tog livet af sig selv og kultlederen blev jaget af druiderne overalt. Men hun var dygtig og undgik sine fjender. Tilsidst stod hun bag så mange selvmord, at Droan tilbød hende at blive skarakia, til gengæld for at stoppe sin kult. Dermed blev Luzia selvmordernes dæmon og da hun som skarakia trådte ind i åndeverdenen så hun Nattens dæmon Ongul og forelskede sig i ham. Hver nat kommer hun til ham og er hos ham og hans kolde hjerte. Derfor kaldes hun også Nattens elskerinde.

KABAAL (General)
Da Droan lærte kunsten at tvinge de døde sjæle, påkaldte han straks de største ånder blandt de grusommeste krigerne og bandt til til sin vrede. Det var Kabaal, Droans dødsgeneraler og loyale krigere. Frygtindgydene fremstår de som dødninge i flagrende sorte klæder med indsyede krystaller fra de døde bjerge, der opfanger de døde sjæle Kabaal tager med sin Dødsdom. Kabaal bærer en le som sin herre og er heldigvis kun en sjælden gæst i de levendes verden.

MANDEN MED LEEN (Budbringer)
Den første sjæl, der kom til Dødens rige, blev også dødsrigets første budbringer. Sjælens vej til dødsriget er lang og farlig gennem ånderverdenen, derfor blev det den første sjæls opgave, at være den, der skulle hente de døde sjæle i de levendes verden og bringe dem sikkert gennem Bayars mørke til dødsriget. Han fremstår uhyggelig og skræmmende, over to en halv meter høj, i lasede klæder og et gustent kranie under hætten. Hans hænder er skelet og han bærer høsterens symbol, den store le. Han kan fremstå på anden vis i forskellige og er kendt under andre navne som Jægeren, Klabaudermanden og Færgemanden, Kaperus.



EFNIZIR
Skovgeden af de tusind bøge, frugtbarhedens og liderlighedens dæmon
Først og størst alle dæmoner er Efnizir, frugtbarhedens og liderlighedens dæmon. Højere end de højeste af Belerions træer, spidse opadpegende horn, gedebukkeben og uden arme, med eregeret fallos, tykkere end oldegens stamme. Mægtigst af alle holder Efnizir sig skjult i sine skovhaller i Belerions midte, for kun at vise sig for sine undersåtter ved mørkets frembrud under de store ritualfester, der afholdes hver torsdag. Efnizir er livets dæmon, den samlede essens af frugtbarhed, formering og evolution. Det var Efnizir, der først lagde hekselænke på en heks og lærte de tidligste mennesker at lave vin. Efnizir er en urkræft, der ikke kan andet end kæmpe for frugtbarhed og mangfoldighed, den kan ikke lægge planer og interesserer sig ikke for magtkamp. Efnizir blander sig ikke i sine hekses affærer og giver dem lang snor, så længe de ikke ligefrem modarbejder det Efnizir står for.

SABINA
Skarakia for liderlighed
Af alle forføriske, billige skøger er Sabina den største. Da mennesket gjorde liderlighed til en omfattende forretning, så Efnizir sig nødsaget til at udpege en skarakia for liderlighed. Valget faldt på Sabina, Valhels største skøge, der i forvejen var heks af Efnizir. Sabine lever oftest som omrejsende luder, billig og bydende sig selv til enhver hun kommer forbi. Lystig og snu med et utrætteligt skød. Sabina er skøgernes beskytter og haremmets fjende.

AGAPE
Skarakia for kærlighed
Agape er den mest eftertragtede af alle Efnizirs dæmoner - af alle dæmoner i det hele taget. Hun er Belerions dronning, tiltrækningens element, den rene kærlighed. Som den smukkeste blandt alle dæmoner præsenterer hun den objektløse kærlighed befriet for seksualitet, behov og grådighed. Høj og mørk, som farvet af solen er hun iklædt årstidens farver af blade og blomster. Øjnene er mørke og hendes bevægelser blide som forårsvinde. Men skønt hun ligner mildheden selv, vil de der rører hende straks blive til støv.

PAN
Skarakia for lyst
Pan kendes let på sine bukkeben, fra livet og ned har han kraftig, mørk, pels over benene og i panden har han to små horn. Pan er lystens essens og kan hverken betegnes godartet eller ondsindet, selvom det ofte kan virke som om Pan skaber ulykker for underholdningens skyld. Pan har en kraftig erotisk og seksuel betydning; han er kendt for at have forført adskillige kvinder, herunder både mennesker, dæmoner og guder.  Dertil har han sit berømte instrument, panfløjten. Han fik sin fløjte, da han forfulgte nymfen Syrinx, indtil hun ikke kunne se anden udvej for at undslippe ham end at forvandle sig til siv langs floden Mol. Af disse siv gjorde Pan sig sin fløjte. Pan er far til alle satyrer.







HAFNOR

HAFNOR
Herren af den dæmoniske børs, handlens og pengenes dæmon
Da handlen og økonomierne blev altomfangende, blev Hafnor til i sin dæmoniske børs. Her driver han sin skæbnebørs, hvor dæmoner investerer deres MANA i håbet om at vinde ånder og menneskesjæle. Hafnor selv er mørk som rumakaneren, klædt i farverig silke og fint vævet guld. Han er fed og regerer fra sin tronpude af rødsilke og flettede guldsnore, evigt rygende på sin juvelbesatte vandpibe, hvor alle tabte investeringer går op i røg. Næst efter Efnizir er Hafnor den mest fortrukne dæmon for hekse og findes overalt i handels- og finansverdenen.

MAMMON
Skarakia for penge
Søn af Hafnor, blinkende af guld med venlige øjne men nådesløs af ånd. Mammon er pengenes dæmon, hvor der er penge, er Mammon til stede. Mammon driver Hafnors skatkammer og det er hans opgave at fortjene og fylde det op. Mammon samler på pengne af enhver værdi, selv den mindste værdi er en værdi for ham. Han er både lysten til at tjene penge og trangen til at bruge dem.

HABENGUT
Skarakia for Tuskhandel
Uanseelig, men ikke desto mindre magtfuld, skubber Habengut sin enorme indkøbsvogn foran sig, fyldt med alverdens skrammel og skatte. Han ligner en gammel mand med bowler, i slidt jakkesæt fra forrige århundrede, altid pulserende på en stump cigar. Habengut er gravrøvernes, smuglernes og fribytternes dæmon.

NABURUS
Skarakia for svindel
Svigefuld og utroværdig er Naburus, svindlens øverste embedsmand, foragtet og forhadt af alle Hafnors dæmoner. Naburus er svindlerens og falsknerens beskytter og den retfærdige handels fjende. Fremtræder som en høj bleg mand i sort tøj og høj hat. Hans fingre er udsædvanligt lange og øjnene sidder lodret i hans blege ansigt. Ingen i den dæmoniske børs kan lide ham, men de fleste drages alligevel til ham, når midlerne bliver små.


KALA
Maskinernes herre, Industriens og produktionens dæmon
Ingen kunne vide, mindst af alt ham selv, at Torkel Gerløv på sin rejse gennem Algundur faldt over dæmonvogteren Kalas tomme domænestol og uvidende satte sig i den. Kala var vogterdæmon fra urtiden, dens formål var ikke længere relevant og fordi Torkel var et tænkende menneske, blev det hans last at give domænestolen et nyt formål - han valgte produktion og industri. Det er forklaringen på hvorfor den moderne produktion begyndte i Algundur og lige siden har Kala været maskinernes herre, industriens og produktionens dæmon. Han dyrkes særligt i håndværkerkredse samt blandt industriens topfolk. Han er en mægtig dæmon, herskende fra sin hammerhal, den evigt pulserende maskinfabrik, der udgør han rige.

ULM
Skarakia for produktion
Men sin enorme styrke og sin berømte hammer, der bærer samme navn som han selv, er Ulm maskin- og minearbejdernes beskytter. Det er Ulm der styrer den overordnede produktion og fordeler de enkelte opgaver til kobolerne. Ulm er firskåren med flammende rødt hår og skæg. Hans øjne er glødende kul og når han taler står gnister og sod ud af munden som på en gammel kakkelovn. Han er udholdende og effektiv, driver og styrer hele Kalas hammerhal, fra opfindelse til færdigt produkt.

MJORD
Skarakia for maskiner
Teknikkens, elektronikkens og mekanikkens essens, systematisk, logisk og knusende kold. Mjord er maskinernes dæmon, det er gennem ham maskinerne virker og gennem ham de går til grunde. Som logikken bekymrer Mjord sig ikke om noget, Mjord enten virker eller ikke virker. Ofte opstår der konflikt mellem Mjord og Ulm, og beskyldningerne om hvem der er årsag til problemerne fyger som gnister fra en esse. Mjord er maskinkrigernes og kobolernes far.

MEFESTO
Skarakia for opfindelse
Den største original, sær og indadvent er Mefesto i hammerhallens kældre. Her er han herre over opfindelser til produktion, evigt på jagt efter sin elskede Izuz, inspirationens dæmon. Det er til hende hans opfindelser er tilegnet. Mefesto er opfindernes beskytter og den mest empatiske af Kala og hans dæmoner. Mefesto integerer gerne med mennesker og hjælper dem, hvis han har den nødvendige tid. Det meste af sin kraft bruger han dog på de opfindelser, Kalas maskinhal skal producere til de hungrende kunder.






****************************




