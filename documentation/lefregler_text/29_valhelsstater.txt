Valhels stater


Urkontinentet er det største af de to kontinenter, der findes på Ur, hundredeoghalvtres gange større end det mindre kontinent, Antikkien. Valhel og Suborien er to verdensdele på Urlandets østlige kystland. Valhel strækker sig firetusind kilometer fra De hvide marker i nord til floderne Lobomo og Nefer Nefer Nefer i syd. Her begynder Suborien og strækker sig femtusind kilometer, helt til Flammeørkenen.


Algundur
År 402 | Hirikkere | Pagtisme | Hirikkisk | Rigsdaler
Et kongedømme med højteknologisk industri og en bred bemidlet borgerstand. Kongen styrer staten sammen med en regering fra slottet i hovedstaden Kalamar. Algundur huser tredive millioner indbygger og er kendt for at være det land hvor den moderne industri blev opfundet. Dertil er Algundur Valhels anden største søfartsnation og har af den grund en særlig antipirat-enhed i sin flåde. Landet har en lang historie med nabostaten Rolgornia og har langt større forbindelsr til kammeratstaten, end offentlig kendt. De tætteste handelspartnere er Noxius, Rumanoth og Nandel.


Arkad
År 1213 | Vemmere | Fri religion | Regiansk | Runkler

Den unge Bastian LaJulie forlod sin adelige familie i Algundur i en ung alder, med det formål at drage til Arkad, for at tilbageerobre familiens gamle kongerige. På den tid lå Arkad ødelagt af kanumindustriernes gilgatomnedsmeltninger i 1181 og blev kaldt Hazardet. Sammen med nordlændingen Harald Nordklinge og saltsamleren Rask tog han kampen op mod de mange lokale røverbaroner og saltherrer, nedkæmpede deres våbenmagt og skabte sig allierde blandt lokale ånder. De fandt bioalkymist Mariannes hemmelige projekt, der skulle redde Hazarden fra ufrugtbarheden med bomben Gaia og det var på den måde Bastian LaJulie besejre den sidste modstand og og samtidig reddede Hazarden fra bestrålingen og den golde ufrugtbare jord. Som tak for åndernes hjælp opførte han temper til dem i hovedstaden Stezia og han indførte fri religion. Arkad huser omkring tyve millioner borgere men befolkningstallet er kraftigt stigende. Staten er medlem af DIO og de mest betydningsfulde handelspartnere er Kurien og Regia.



Asit Dur
År 169 | Noxmannere, Vemmere | Monopatisme | Vana, Regiansk | Vaimark
Bystaten Asit Dur er et centrum for penge, handel og kultur, et kraftcenter med banker og børser og en metropol med en befolkning på seks millioner indbyggere. Byen har to af verdenens vidundere, Den monopatiske Ubertino katedral og marmorpalæet Asitol, hvor handelsrådet og handelsfyrsten har til huse. Byen styres af et handelsråd, er består af de hundrede borgere med højest personlig indkomst og det justeres hvert femte år. Det er også i Asit Dur man finder Diplomaternes Hus, der ligger ved Fredspladsen foran Dronning Katrines Bro og hotellet Royal Kommerce. Asit Dur er medlem af DIO og en monopatisk bystat.




Arkenvel
År 28 | Arkanere | Ingen | Arkansk | Runkler
Arkenval var i mere end tusind år et isoleret rige styret af tretten adelige vampyrfamilier, der har holdt udviklingen tilbage og befolkningen uvidende om omverdenen. Men i det sluttede da Bastan LaJulie genoprettede Arkad og sendte adelsmanden Trier Teufel til landet i 1215. Teufeldfamilien var oprindeligt en af Arkenvals adelsfamilier og kunne derfor kræve sin adelige ret, selvom han ikke var vampyr. Det blev starten på en farlig og intens diplomatisk kamp om magten i Arkenval, der endte med at Trier Teufel erobrede sig den fulde magt og lagde landets skæbne i kong LaJulies hænder. Dermed blev Arkenval en vasselstat med egne love og kong LaJulie udnævnte Trier Teufel til Vassalkonge. Landet er stadig tilbagestående på mange områder, men Trier har åbnet grænserne for udenlandske investorer. På grund af den meget simple lovgivning kan selskaber fremstille produkter, der er ulovlige at lave andre steder og til en meget lav pris, fordi den fattige befolkning er dårligt udddannet og billig i drift. Der er stadig vampyrfamilier i landet, de bliver sikret økonomisk af vassalkongen og holder sig på sine gamle slotte.




Gamradh
År 590fR | Raminere | Vallar | Raminsk | Halvmåner
Den ældste stat i Valhel, der strækker sig fra skoven Murn i vest til Tåresøen i øst. Det er ikke en stat i almindelig forstand, egentlig består staten kun af byen Goran, hvor hestefyrsten holder til med sit folk. Lavlandet langs Lobomo-floden og Gamradh-sletten, har siden grundlæggelsen været hestefolkets jagtmarker og derfor anset som hestefyrstens ejendom. Ud over Goran, findes der to andre bystater, inden for Gamradhs grænse, universitetsbyen Borgran og slavehandlerbyen Omen. De ledes og styres uafhængigt af hestefyrsten, men anser alligevel hestefyrsten som deres legitime regent. Hestefyrsten opdrætter og træner sine verdensberømte heste i Vallar, der også er hestens navn. Gamradh har ingen internationale forbindelser og ingen nationaløkonomi, men modtager rige gaver fra de to bystater samt medicinselskabet Kronekompagniet, der driver Farmikadalen, midt på gamradh-sletten. Gamradh er en primitivt stat, der kun producerer hvad de selv skal bruge. De har hverken industri eller nævneværdig landbrug uden teknologisk viden. De dyrker en sær og ukendt hestereligion og udvinder store mængder af kobber, som de bruger til at fremstille statuer. Statuerne er væsentlige elementer i en række af hestefolkets traditioner. Gamradh er ikke medlem af DIO.




Jernodd
År 1162 | Regianer | Alle | Regiansk | Runkler
En militaristisk bystat, baseret på lejesoldater og våbenproduktion af både let og tung industri. Bystaten ligger i de jernholdige troldebakker og står for tredive procent af Valhels samlede salg af sølv. Jernodd er ikke medlem af DIO og opfattes af mange stater som en stor trussel for verdensfreden, men mange af dem er samtidig afhængig våbenproduktion, hvilket bystyret på dygtig vis har draget diplomatisk fordel af i mange år. Jernodd har en befolkning på tre millioner indbyggere, der næsten alle er beskæftiget inden for våbenproduktion eller i et kompagni af lejesoldater. På den måde fremstår bystaten som en brostensbelagt klynge af befæstede fabrikker og kaserner, gasoplyst i den evige tåge fra den tunge industri. Jernodds ledelse består af jernoligarken, der vælges blandt medlemmer af lejesoldaterkompagniet Jernhög. Jernodds nærmeste allierede er Wittgenval og har ingen officiel religion.





Kurien
År 1003 | Kurgisere | Pagtisme | Regiansk | Runkler
En liberal kejserstat, der er bygget på købmandsskab og industri. Landets leder er kejseren, med en regering bestående af repræsentanter fra industrien og forretningsverdenen. Kurien er en religiøs stat og tæt knyttet til Det hellige bjerg, hvor pagtismen har sit hellige højsæde.Hovedstaden Anrar er en metropol og blandt valhels største byer med femten millioner indbyggere, ud af en befolkning på halvtreds millioner. Kurien er et højteknologisk samfund med udviklet infrastruktur og handel med alle stater i Valhel, undtaget deres ideologiske fjende Rolgornia. Kurien har Valhels største handelsflåde af himmelskibe og var den første stat, der indførte fribyttergrænsen, som gav skattefrihed til handelsfolk uden fast ejendom. Kurien er en meget rig stat. Mest berømte selskaber fra Kurien er Meyer Guhle og Magellan teknik. Kurien er medlem af DIO.
















Magus Narre
År 931 | Vanahin | Ingen | Nyvalari | Alle
Magus Narre er en bystat, under et rektokratisk styre. Det vil sige, at den med højest uddannelse også er statens leder; Øverste Magus. Bystaten består af flere distrikter, beliggende rundt om det altoverskyggende universitet, der bærer samme navn som byen. Magus Narres befolkning på to millioner borgere stammer fra forskellige folkeslag, men har alle det til fælles, at de er vanahinere, det vil sige de har vanahaiblod i årerne og kan blive magikere. Det er dog langt fra alle, der bliver magikere af uddannelse, de fleste stopper efter femte magus og går i andre mere håndværksmæssige eller administrative retninger. Magus Narre er en kapitalistisk og liberal stat, der kun driver begrænset handel med omverdenen. Tilgengæld har den en ekspanderende uofficiel eksport, da mange selskaber har produktion og forskning liggende i Magus Narre, for at udnytte de lempelige love og den store viden bystaten kan tilbyde. Tidligt i bystatens historie blev det populært at leje kælderrum ud til vampyrer, da de ikke kan drikke vanahaiblod. Sådan et arrangement giver både større indtægt, men det forøger også ejendommens værdi, på samme måde som hjemsøgte huse står i høj kurs. Der findes love om hvornår uhyrer må gå på gaderne og ugebladene udgiver hver uge nye praktiske formularer til brug i hjemmet. Magus Narre er ikke medlem af DIO.











Nandel
År 1111 | Nordlænding | Pagtisme | Nordlandsk | Runkler
Et land med kun tre måneders sommer og heftige snestorme om vinteren. Jorden kan ikke dyrkes, men det var bestanden af ulv, hjort, elg, isbjørn og laks, der lokkede menneskene hertil. I tusind år levede nordboerne i ringfæstninger med langhuse, styret af de Højvelbårne høvdinge. Men i 1111 dannede Zarka en alliance blandt de mindre høvdinge og styrtede de højvelbårnes herresdømme. Hun grundlagde kongeriget Nandel, satte sig selv som dronning mod sit ønske, regerede med visdom og bragte rigdom til landet. Kongedømmet styret fra hovedstaden Zanger og kun en trediedel af landets ti millioner store befolkning bor i byerne. To trediedele holder stadig til i de gamle ringfæstninger og selvom kongen sætter lov for hele landet, har hver lavning sin egen høvding, der bestemmer lokalt. Forholdet mellem kongen og høvdingene er ikke problemfrit. Officielt er Nandel en pagtistisk stat, men i lavningerne dyrkes ånderne i langt større grad, under ledelse af de lokale åndemandere; poseheksene. Teknologisk er Nandel haltende, undtaget hvad minebrug angår. Hovedstaden har som eneste by indbygget gasforsyning til husene og elektricitet bruges kun i minedriften.  Gennem Nandel løber verdens længste jernbane, Frostpilen, der bringer resurser fra både Smededal og Nandels store mineindustri til industrihavnen i det fjerne Hvide Nord. Nandel lever hovedsageligt af mineindustri samt pelshandel.  Nandel er medlem af DIO.








Noxius
År 203 | Noxmannere | Monopatisme | Vana | Vaimark
Valhels kulturelle stormagt, kongedømmernes forbillede og den monopatiske kirkes vugge. Et folk med en stolt kultur og det sprog, vana, der tales af flest mennesker i Valhel. Kongens hjem er det smukke Chatolia i hovedstaden Vaihain, der er blot er Valhels næststørste havneby, men også kærlighedens og romantikkens by. Noxius er opdelt i enogtyve provinser, der hver vælger en, to eller tre repræsentanter til senatet, alt efter befolkningens størrelse. Senatet er underlagt kongen og driver statens administration. Kongen kan afsætte senatet og udskrive nyt valg når han vil. Noxius har en moderne hær, råder over en slagkraftig flåde og verdens største luftarmada. Det tusind år gamle rige er en landbrugs- og industristat, verdensberømt for sine vine, det hvide brød og epokegørende malere. Det er en stærk monopatisk stat og kirkens ord har afgørende betydning i politik. Adelen er stærk i flere provinser og udgør ofte problemer for kongen og regeringen, men de er samtidig gode skattebetalere som staten nødigt vil undvære. Noxius er en stat på tres millioner indbyggere, der beskyttes og overvåges af Valhels mest moderne politiorganisation samt efterretningstjenesten. Noxius er medlem af DIO. 







Saber
År 1217 | Raminsk | Lovtro | Rumakansk | Halvmåner
En sammensat stat af mange stammer og familier, der har boet omkring Tåresøen og Ligara-mosen i mere end et årtusind. Staten ledes af overhovedet af den mægtigste familie, der sidder som Kalif i hovedstaden Valsmirin. Lokalt er staten familiestyret i zapulkaer, der ikke blot er navnet på en bygning, men også navnet for en familiestruktur, hvor familien lever sammen hele livet med zapulka-pappa som familiens overhoved. Statens grundlag hviler på den stærke Kalif-familie, men også på lovtroen, da den første sultan af Rumanoth, Ababed, også var den første Kalif af Valsmirin. Selvom der findes mange byer i Nudun er det en stat med en udpræget nomadisk befolkning. Det vil sige, den største del af befolkningen, zapat-familierne, lever som omrejsende, mens byerne bebos af raminere. Zapat-familierne rejser også i stor omfang til Valhels øvrige stater, hvor de kaldes sigøjnere. Politimyndigheden er overlagt til familiens zapulka-pappa, undtaget i de største byer, hvor kaliffens soldater fungerer som politi. Mere end halvdelen af det salt, der sælges i Valhel, går gennem Nuduns saltbørser, hvilket gør det til en meget rig stat. Rigdommen går dog mest til kaliffen og landets saltbaroner, mens den store befolkning lever i fattigdom. Befolkningen består af tyve millioner indbygger, der samtidig med lovtroen opretholder en stor og udbredt tradition for åndedyrkelse. Nudun har et tæt og historisk forhold til Rumanoth, der af samme årsag betragter Nudun som en lillebror, man har ansvaret for. Utmir er statens sydligste by, der ligger på grænsen til ørkenen, hvor verdens største kamelløb tiltrække tilskuere fra hele det sydlige Valhel. Nudun er ikke medlem af DIO og har kun internationale relationer til Asit Dur og Noxius.

 



Nyannumnur
År 1204 | Numianere | Multireligiøs | Regiansk, Vana | Runkler. Vaimark
Den nyeste stat i Valhel, dannet af nybyggere, der i perioden 1140 til 1204 slog sig ned i det ubeboede landskab. Det er mulighedernes land, med en befolkning på fyrre millioner indbyggere og hvor alle børn modtager mindst fem års undervisning i såkaldte folkeskoler. Nyannumnur er en republik med valg til senatet hvert femte år og alle borgere over atten har stemmeret. Staten består mest af en regiansk-talende befolkning, med et stort mindretal af vana-talende indbyggere. Nyannumnur er den eneste stat i Valhel med erklæret religions- og ytringsfrihed, en stat der søger at oplyse og uddanne sin befolkning. ”Dygtighed og flid”, står der på regeringsbygningen i Kamrom, for at minde forbipasserende om den enkeltes frihed og pligt til at være sin egen lykkes smed. Det er en stat med værnepligt, statsradiofoni og nationallotteri, hvor overskuddet gives til værdigt trængende. Nyannumnur er en multikulturel stat, hvor personlig frihed tages alvorligt, hvilket også skaber en del problemer, da staten ofte bruges som tilflugtssted for kriminelle, terrorister og dæmoner. Statsøkonomien er baseret på landbrug, en enorm konserves-industri, en voksende saltudvinding samt en storstilet kopivare-produktion af kendte produkter. Nyanumnur er kendt som lykkens land, et sted hvor alle har en chance til at blive noget, hvis man arbejder hårdt nok. Poltiet består af to institutioner. Civilgardisterne opstod ud af borgeroprøret under nationalkrigen og fungerer i dag som bevæbnede gade- og landbetjente. Efterforskningspolitiet findes kun i det større byer. Nyannumnur er medlem af DIO.




Regia
År 1179 | Regianere | Monopatisme | Regiansk | Vaimark
En idealistisk arbejderstat, med en befolkning på tyve millioner, der styres af statspartiet og administreret gennem de stærke arvejderlav. Hvert femte år vælger arbejderne hvilke af arbejderlavenes talsmænd, der skal sidde i statsforsamlingen i hovedstaden Kilser. Talsmændene udpeger statens formand. Regia er et resurse- og landsbrugsland, der trods forståelse og diplomatiske forbindelser til Rolgornia, til en hvis grad støtter tanken om et frit marked. Regia er en udpræget nationalstat og det er en grundlæggende regiansk selvforståelse, at kulturen har sine rødder i Stor Regia og gerne ser det store rige samlet igen. Regia har vigtige handelsforbindelser med Asit Dur og Wittgenval, men de ideologiske forskelle gør samarbejdet vanskeligt. Regia er teknologisk moderne i sin landbrugs produktion og råvarefremstilling, byerne har gasbelysning men landet står meget tilbage for byerne. Bønderne står næsten magtesløse over for arbejderstanden og arbejderlavene, der opstod i slutningen af Stor Regias tid. Infrastrukturen til privatbrug er mangelfuld, mens havnebyerne hører til de mest industritunge byer langs Havkarmens kyster. Forureningen, skrald og spildvand flyder fra de pulserende fabriksbyer, hvor bearbejdelsen af råvarerne foregår. Alle byer er beskyttet og overvåget af statspolitiet, Politerre er forbudt ved lov. Regia er en monopatisk stat og medlem af DIO.



Rolgornia
År 1114 | Hirikkere | Monopatisme | Hirikkisk | Kakler
Et kontrolleret statsregime, bygget på det nye samfunds grundlægger, Frigg Kakkelvilles, ideologi om kammeratismen. Den enkelte borger betragtes som en vigtig resurser for staten, derfor er det statens opgave at uddanne og holde borgeren sund. Borgerne ejer staten og staten ejer alt, som et ofte brugt ordsprog lyder. Privat forretning er forbudt, kun forretninger under statsstyrelsen kan drives efter et planøkonomisk forbillede. Statens leder er storkammeraten, der med de delegerede styrer nationen fra hovedstaden Berengrad. Staten er opdelt i femhundrede og ét distrikter, hvor borgerne stemmer hvert tiende år på en delegeret, der sendes til hovedstaden som distriktets talsmand. Det er også hvert tiende år, de delegerede udpeger storkammeraten. Rolgornia har Valhels største landbrugsproduktion og er den mest folkerige nation med over firs millioner indbyggere. Den rolgornske industri er stor og baseret på billige udviklinger af moderne produkter, men staten driver også fire af Valhels største og mest moderne saltboreplatforme, tre af dem i Dysterdalene og en enkelt i svovlsøerne. Rolgornia har sin egen møntfod kaldet kakler, der kun kan bruges i Rolgornia. Det er forbudt at tage kakler ud af landet og de anerkendes ikke af Kapitalen som en brugbar valuta. Rolgornia er ikke medlem af DIO og har kun diplomatiske forbindelser til Triptagon og Regia. Politi findes i alle byer, dertil findes Borgertjenesten, der har til opgave at passe på borgerne, samt politerre til større forræderisager. Rolgornias militær hedder ROLFOLKE og er Valhels største konventionelle hær på en halv million soldater.




Rumanoth
År 420fR | Rumakanere | Lovtro | Rumakansk | Halvmåner
Solens imperium, sydens paradis og Guds udvalgte land. I Rumanoth ejer Sultanen alt og borgerne får retten til at administrere større eller mindre dele af ejendommen gennem bat-systemet. Det er dygtighed og flid, der får borgene op gennem bat-systemet, men også familiebånd og rigdom. Den som står uden for bat er prisgivet uden rettigheder eller ejendom. Sultanen sidder i Det Gyldne palads i hovedstaden Khan, hvor også hovedsædet for de lovtroendes hellige by Al’Batkaen ligger. I årtusind har Sultanen været suverænen over Suboriens riger gennem lovtroen, men da Helliginden Ahava tog magten i Al’Batkaen i 1212 og en kvinde for første gang blev Lovbringer, vendte de fleste af Suboriens riger ryggen til Al’Batkaen og dermed mistede sultanen sin magt. Det har kostet Rumanoth, men har også givet staten helt nye muligheder i form af en tiltrængt modernisering og en voksende handel med Valhel. Det er en stat på halvfjers millioner indbyggere, der elsker sin kultur og gerne viser sin rigdom og magt frem. Borgerens stilling samt placering i bat-systemet giver ikke bare retten, men også pligten til at gå med optog, når man viser sig i embedets medfør. Optog kan indeholde danser, musikanter, heste, tamburister, elefanter og meget mere og kan føre til imponerende og larmende scener i byernes gader. Rumanoth er berømt for sine krydderier, rom, cognac, cigarer og det var her man opfandt propelflyet. Det er et populært turistmål for Valhels borgere, der lokkes af den eksotiske mad, de hvide strande og den farverige natur. Det Rumankanske politi hedder Sho’Ta og findes i alle byer i Rumanoth under ledes af den lokale Zamindar. Det er et udpræget landsbrugsland med en voksende industri. Rumanoth er ikke medlem af DIO, men har et tæt samarbejde på flere områder og arbejder hårdt for at komme med.




Triptagon
År 608 | Svarkin | Azmunisme | Gorisk | Stekler
Et teokratisk statsregime, under den månetilbedende religion azmunismen. Statens øverste leder er Autarken, der sidder i hovedstaden Goragadh. Autarken er den højeste religiøse skikkelse og det er efter sigende den samme, der har siddet som Autark siden statens grundlæggelse i 608. Autarken viser sig kun sjældent og styrer landet gennem overseeren, der også er tankepolitiets øverste leder og skiftes ud med jævne mellemrum. Triptagons befolkning er opdelt i en religiøs og en borgerlig del. Den borgerlige del er beskæftiget i det private erhvervsliv, mens de religiøse styrer statens embeder, herunder universitetet Nekropolen. Triptagon er kendt for deres højteknologiske finmekanik og i særdeleshed den moderne medicinproduktion. Det er kun borgerne i byerne, der er statsborgere af Triptagon og de udgør en befolkning på femogtredive millioner. Landbefolkningen er en ældre urbefolkning, på omkring ti millioner, der dyrker markerne og får gratis hjælp af Triptagon til udviklingen af landbruget. Til gengæld er markerne velsignet af månen, så en del af madproduktionen automatisk flyder til byerne gennem store kornucopia-horn af messing. På den måde brødfødes Triptagons befolkning og behøver ikke selv at fremstille mad. Triptagon har ingen hær, men beskyttes af deres helgener kaldet Profaner. Byernes politifolk kaldes Pivok og bærer røde dragter med stål-kyras og hjelme. Dertil findes politerre, der fungerer som efterretningstjeneste både indenfor og uden for statens grænser. Triptagon er delvist medlem af DIO, men forbyder brugen af magii, selvom de ikke har underskrevet kætterkonventionen. Deres tætteste handelsmæssige relationer er til Rolgornia og Nandel.




Wittgenval
År 1179 | Noxmanner | Monopatisme | Vana | Vaimark
En håndværkerstat med traditionelle lavforsamlinger, der i mange år udgjorde den politiske opposition til den konservative gammel-adel. Men i 1213 brød staten sammen af pres fra troldehorder og adlen flygtede. Det efterlod Wittgenval forsvarløs, men fire unge mænd, kaldet Giobaldo-gruppen, samlede folket til kamp og fordrev fjenderne. I vinteren 1215 blev August Von Nobel kronet til konge og deremd blev Wittgenvel igen et kongedømme. Wittgenvel er et produktivt land med speciale inden for nicheproduktioner, specialværktøj og finmekanik som ure og teknisk udstyr. Ud over den udbredte håndværkerkultur med mindre værksteder og virksomheder, trives bondekulturen med en landbrugsproduktion, der udover at brødføde sin egen befolkning på fyrre millioner indbyggere, også kan mætte millionbyen Asit Dur. Størstedelen af befolkningen er beskæftiget i håndværkerfagene og føler sig knyttet til sin fortid, som en del af det Stor Regianske rige, som de gerne ser genoprettet. I byerne har Wittgenval valgte politimestre og et velorganiseret politi. På landet råder det gamle adelssystem med landsknægte, der opretholder lov og orden. Wittgenval er en monopatisk stat og medlem af DIO.



Port Perill
År 1118 | Hirikker | Monopatisme | Hirikkisk | Alle
Det var historiens mest berygtede pirat Perill, der grundlagde Port Perill i 1118 og det blev hurtigt centrum for skibsfartshandlen i det nordlige Inderhav samt den senere Arbugt. Amuil er en stor og stomrfuld ø, hvor jordskælv, brande og orkaner ofter hærger. Selve byen Port Perill ligger på øens vestvendte pynt, godt beskyttet mod uvejret af palisadeklipperne, hvorfor kun denne del bebos af mennesker. Siden sin grundlæggelse har byen været sikker havn for pirater. Dens nærhed til handelsruterne tillader dem let adgang til bytte, og det blev kun forbedret, da syndfloden rejste havet over sine kyster og dannede Arbugten. Havnen i Port Perill er stor og dyb til selv de største skibe, som Sejlfar og lignende. Havnen tilbyder reparation, proviantering, ekvipering og handel, hvorfor den også er godt beskyttet mod fjender, hvilket hovedsageligt vil sige den hirikkiske stat. Da den hirikkiske konge første gang forsøgte at erobre Port Perill i 1126, blev de mødt af 112 piratskibe og Port Perills femhundrede dundrende kanoner. På den måde kunne piraterne forsvare øen og kongen måtte vende sin flåde.

Allerede til at begynde med fik byen et råt og barskt ry, hvor de fleste beboere var pirater eller prostituerede. Da antipirat-kadet Alexa von Silberstein Ottesen under en hemmelig mission besøgte byen, beskrev hun den til sine overordnede, hvoraf et afsnit lyder: "Mændene drænede deres rigdom med vin og kvinder i en sådan grad, at de fleste endte på gaden og atter måtte tage hyre på piratskibene den næste dag. De kunne uden tanke bruge to til tretusinde rigsdaler på en enkelt nat; jeg så en mand betale femhundrede rigsdaler til en kvinde, alene for at se hende nøgen. Det er almindelig morskab at placere vintønder på gaden og tvinge alle forbipasserende at drikke, eller gå fra hus til hus og trække de sovende ud af sengene. Kroerne er altid propfulde, kamp og skud er almindelig underholdning, også ude på gaderne. Så meget alkohol drikker de, at selv de vilde dyr på øen får skørlevned". Port Perill har nydt godt af den livlige, glamourøse skændsel og voksede fra en lille pirathavn til rumakanernes vigtigste handelspartner i det nordlige Inderhav, hvor de sælger deres varer uden staternes høje skatter og afgifter. Der er omkring 6500 fastboende i Port Perill, der næsten huser en kro for hvert tiende af dem. Ud over prostituerede og sørøvere, er der fire guldsmede, fireogfyrre værtshus-indehavere, der tilsammen ejer byens 600 værthuse, samt en række håndværkere og handlende. Port Perill er omgivet af en kraftig og solid stenmur, kun med udgang til havet. Den består af totusinde bygninger stuvet sammen på tredive hektar klippeland. Mere end femhundrede skibe besøger Port Perill om året og dens rigdom er enorm.


Estoval
År 107 | Rumakanere | Lovtro | Rumakansk | Alle
Øen Astoval ligger i Safirhavet, men er ikke en del af det Rumakanske rige, som de øvrige øer. Øen er stor, men grundet den vilde nartur og klippegrund er der kun syv byer, der styres af syv Emirere. Oprindeligt blev øen beboet af undslupne kriminelle og slaver fra fastlandet, der søgte frihed blandt ligesindede. På den måde blev Astoval hurtigt en torn i øjet på magthaverne, allerede før Silmar samlede Rumanoth og udpegede Ababed til Sultan. I 612 brød en grusom borgerkrig ud på øen, slaverne mod forbryderne, en kold og blodig strid som sultanen søgte at udnytte. Mens tusinder døde i borgerkrigens rædsler, sendte sultanen sin flåde til øen og tog byen Astovals borgere på sengen. Budskabet om sultanens erobring af byen Astoval løb som en ild gennem byerne og fik de stridende parter til at samle deres kræfter mod sultanens hær. Det blev et frygtelig slag ved Astoval, alle sultanens mænd blev slagtet og flåden tog de som krigsbytte. De gamle ledere af Astoval var faldet i slaget og syv helte blev hyldet som øens beskyttere og de tog hver en af øens syv byer til ejendom. Tre af dem satte sig på de tre mineraler øen er rig på, svovl, salte samt olie og de fire sidste delte sultanens flåde mellem sig. Det var på den tid pirateriet begyndte på Astoval. Ikke nok med, at emirerne drev pirateri, det blev også et sted hvor andre pirater kunne komme til, når de var på flugt. På den måde blev Astoval sydens værste piratrede og freden mellem de syv emirer varede ikke længe. Alle de store søfartsnationer fik snart interesse i øen og dens interne strid. De havde brug for havne, hvor deres kapere og sørøvere kunne lægge til og derfor begyndte Noxius som den første, at betale til Astoval by mod fri adgang for deres kapere. Snart fulgte Rumanoth og købte sig alliance med byen Tataga og Algundur med byen Midas. På den måde holdes den lokale krig i gang, hver emir støttet af deres statsmagt og pirateriet fortsætter til rumanoth og sultanens store vrede. Det er et farligt sted, hvor byerne konstant ligger i krig, men kun på fastlandet. På havet hersker en aftale om fred, for ikke at forstyrre emirernes indkomst. Nok er der prædikanter (Almullah), men det er et gudsforladt sted, hvor krig, druk og hor hører til dagens orden.


Tabu
År 1201 | Regiansk | Pagtisme | Regiansk | Alle
Øen Tabu ligger i den østlige del af Havkarmen og opstod med syndfloden, da havet fik Karm til at løber over sine bredder. Omtrendt tohundrede overlevende bønder fra syndflodens ødelæggelser fandt deres hjem på Tabu, men den stride havgus og det høje indhold af salt i luften, gjorde det umuligt at drive landbrug på øen de første mange år. Fisk var der heller ikke meget af, så befolkningen begyndte at røve forbipasserende skibe. Erobringen af de første skibe gav dem mulighed for at komme længere ud på Havkarmen, hvor de plagede skibsfarten med pirateri i mange år. I 1155 var pirateriet så omfattende, at Ast Dur sendte sin flåde, erobrede Tabu og dræbte de værste pirater. Herefter brugte Asit Dur Tabu som frihavn for kaperskibe, der i hemmelighed blev betalt for at udføre piratieri mod alle andre skibe end dem fra Asit Dur. Ti år senere resulterede det i, at den kun fem år gamle stat, Nyanumnur, sendte sin flåde til Tabu og jog Asit Durs uformelle flåde på flugt. Det varede ikke længe, før de øvrige stater omkring Havkarmen fik interesse i øen, og i årene 1168 til 1190 skiftedes Asit Dur, Nynumnur, Regia og Wittgenval til at erobre øen og drive pirateri fra den. Men i 1190 belsuttede Baron Wivensok at tage øen med sin flåde, der også på den tid hørte til de største i Havkarmen, hvor han byggede at slot til sig selv og sin familie. Havnen blev udbygget og to store skibsværfter blev opført, så han kunne videreføre det indbringende pirateri. Wivensoks sørøvere kalder sig 'Kystens brødre' og de driver kun sørøveri mod skibe, der ikke betaler tabutold, som den kaldes. Men Tabu er også frihavn for andre af Havkarmens piratskibe og smuglerbåde, der nyder godt af Wiveksoks beskyttelse. Med tiden er Tabu blevet et mekka for pirater og smuglere, flere gange har flåder fra Havkarmens stater forsøgt at indtage øen, men uden held. Siden 1207, hvor Wittgenval mistede fem galleoner, har der ikke været flere erobringsforsøg. Tabu er et barskt og farligt sted, men knapt så lovløst som Port Perill. Her er en vis form for lov og et militær til at opretholde den. Baron Wivensok er øens ubestidte konge og den største pirat i Havkarmen, skønt han aldrig selv har været i kamp. I desperation over Wivendoks urørlighed, har alle stater, undtaget Regia, indgået aftalen om tabutold, der ved betaling forhindrer skibene i at blive røvet.

